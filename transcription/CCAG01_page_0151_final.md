Ἑρμῆς θηλυκοὶ δὲ Σελήνη καὶ Ἀφροδίτη. οὗτοι δὲ οἱ ἀστέρες ποτὲ μὲν ἀρρενοῦνται, ποτὲ δὲ θηλύνονται· καὶ ἀρρενοῦνται μὲν οἱ ἀστέρες, ἐὰν ἔῳ ἀνατολικοὶ τυγχάνωσι πρὸς τὸν Ἥλιον, τοῦτ᾽ ἔστιν ἐν τοῖς ἡγουμένοις ζωδίοις τοῦ Ἡλίου τετυχηκότες ἀπὸ μοῖρας ιεʹ ἔγγιστα· θηλύνονται δὲ, ἐπὰν ἑσπέριοι τύχωσι πρὸς τὸν Ἥλιον τετυχηκότες ἀπὸ μοῖρας ιεʹ ἔγγιστα. πάλιν ἀρρενοῦνται οἱ ἀστέρες <ἐν> ἀρρενικοῖς ζωδίοις τετυχηκότες καὶ βόρειοι τινόμενοι· θηλύνονται δὲ ἐν θηλυκοῖς καὶ νοτείοις τινόμενοι. πάλιν ἀρρενοῦνται οἱ ἀστέρες ἐν ἀρρενικοῖς τεταρτημορίοις τετυχηκότες, ἀπὸ τοῦ μεσουρανήματος ἕως τοῦ ὠροσκόπου καὶ ἀπὸ τοῦ ὑπογείου ἕως τοῦ δύοντος· θηλύνονται δὲ ἐν τοῖς θηλυκοῖς τεταρτημορίοις, τοῦτ᾽ ἔστιν ἀπὸ τοῦ ὑδροσκόπου ἕως τοῦ ὑπὸ γῆν ἢ ἀπὸ τοῦ δύοντος ἕως τοῦ μεσουρανοῦντος. συμβάλλονται δὲ οἱ ἀρρενούμενοι ἀστέρες ἐν τοῖς ἠρρενωμένοις ζωδίοις ἢ τοῖς ἠρρενωμένοις τεταρτημορίοις πρὸς τὰς ἀρρενικὰς γενέσεις· ποιοῦσι γὰρ αὐθάδεις, τολμηρούς, τὸ ἀνδρεῖον ἐν ἑαυτοῖς ἔχοντας· τὰς δὲ γυναῖκας ποιοῦσιν ἀσέμνους, ἀναισχύντους, τολμηράς, δυσυποτάκτους καὶ πρὸς τὰς συνουσίας ἠρρενωμένας ἤτοι τριβάδας. θηλυνόμενοι δὲ οἱ ἀστέρες ἐκ τε τῶν φάσεων καὶ τῶν ζωδίων καὶ τῶν τεταρτημορίων ποιοῦσι τοὺς ἄνδρας μαλακούς, μαλακοψύχους, ἀτόλμους, πανταρβεῖς, θηλυνομένους καὶ τὸ ἐπίπαν ἀποκόπους ἢ γυναικεῖα ἔργα ἀποτελοῦντας· τὰς δὲ γυναῖκας κατηφεῖς, αἰσχυντηλάς, εὔτηνμόνας, στερνὰς, ὑποτασσομένας τοῖς ἀνδράσι καὶ τοὺς γυναικείου νόμους δεδοταμένες. καὶ ταῦτα μὲν περὶ τῶν ἐξ ἡμῶν καὶ ἑσπερίων ἀνατολικῶν ἀστέρων εἰρήκαμεν· οἱ γὰρ δυτικοὶ καὶ ἀφαιρεταὶ τῶν ἀστέρων ἀδρανεῖς καὶ ἀσθενέστεροι καὶ ἀνώμαλοι περὶ τὰ πρακτικὰ τετυχήκασιν πλὴν τῶν ἔγκαρδίων ἀστέρων. ἔγκαρδιοι δὲ ἀστέρες λέγονται οἱ συνοδεύοντες ἰσομοίρως τῷ Ἥλιῳ ἢ περὶ μοῖρας ἢ παρὰ μοῖρας. ταύτης δὲ τῆς φάσεως οὐδεὶς τῶν ἀρχαίων ἐμνῆσθη, ἡμεῖς δὲ τὴν πείραν λαβόντες ὑπετάξαμεν, ἐπειδὴ καὶ Πτολεμαῖος συνοδικῶν εἶπε τὴν φάσιν μὴ εἰρηκὼς αὐτῆς τὴν ἐνέργειαν.