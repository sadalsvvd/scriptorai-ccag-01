Ἥλιος δὲ καὶ ὁ Ζεὺς ἐπιθεωρῶσι, καὶ ἡ Σελήνη δὲ καὶ ὁ Ἑρμῆς ὅταν κατὰ πάροδον ἔλθωσιν εἰς τὸν τόπον ὅπου ἢ Ἀφροδίτη, ἢ Ἑρμῆς, καὶ Ἀφροδίτη εἰς τὸν τῆς Σελήνης τόπον τριγωνίζωσιν αὐτὴν ἐκτὸς τῶν κακοποιῶν, γίνεται βροχή. ὅταν δὲ μὴ ᾖ ὁ Ἑρμῆς καὶ ἡ Ἀφροδίτη ἐν ἀρχῇ τοῦ ἔτους ἐν ἐνὶ τῶν προειρημένων ζωδίων, καὶ ὑπὸ τῶν κακοποιῶν οὐ βλάπτονται, ἔλθωσι δὲ ἡ Σελήνη καὶ ὁ Ἑρμῆς ὅπου ἢ Ἀφροδίτη, γίνεται βροχή σύμμετρος. ὅπερ οὖν ἐγὼ ἐδοκίμασα, ἴδε τὸ ὡροσκοποῦν ζῴδιον ἐν τῇ ἀρχῇ τοῦ ἔτους καὶ τὸ δύνον καὶ τὸ τοῦ ἀγαθοῦ δαίμονος καὶ τὸ τοῦ κακοδαιμονήματος, κἂν ἴδῃ φθοροποιὸς τὴν Σελήνην ἐρχομένην ἐπὶ τοὺς τόπους τούτους, γίνεται ὑετός· τὰ δὲ λοιπὰ δύο κέντρα χωρίς τῆς τῶν κακοποιῶν μαρτυρίας τὸ αὐτὸ ποιούσιν. ὡσαύτως δὲ καὶ ὁ Κριὸς σὺν τῷ Ζυγῷ ὑπὸ κακοποιῶν μαρτυρούμενοι, καλοὶ εἰς ὑετόν, ὡσαύτως δὲ καὶ τὸ ζῴδιον τῆς προγεγενημένης συνόδου ἢ πανσελήνου, ἐὰν εὑρεθῇ ἐκ τῶν προειρημένων ζωδίων ἕν, τὸ αὐτὸ ποιεῖ.

F. 66r. Περὶ καταστημάτων τῶν Ζ΄ ἀστέρων Ἰουλιανοῦ.

Ὁ τοῦ Κρόνου ἀστήρ φύσει ἐστὶν ἀμαυρότατος τὴν χροιάν, πρῶτην ζῶνην διαπορευόμενος, ἐν ἀέρι καταψύχρῳ καὶ δυσκινήτῳ καθεστῶς, σύνεντυς ὢν τῇ τῶν ἁπλανῶν σφαίρᾳ, πολύ διέχων τοῦ ἡλίου, ἐν δὲ τῇ κινήσει βραδύτερος τῶν ἄλλων, τῇ φύσει καθύγρος καὶ κατάψυχρος καὶ κρυσταλλώδης καὶ ἀνεμώδης, καὶ τοῖς δυσκράτοις συγκειμένοις τῶν ζωδίων συμπαθής, καὶ φθαρτικὸς ζώων τε καὶ καρπῶν παντοίων δι᾽ ὑπερβάλλουσαν ψύξιν· ἐν μὲν οὖν τοῖς καθύγροις ζωδίοις τυχὼν ποιεῖ τὴν θάλασσαν ταραχώδη καὶ ὄμβρους πολυημέρους καὶ ψύξεις καὶ ἀνέμους καὶ συμπτώσεις ἢ καὶ σεισμοὺς ἢ καὶ χάσματα· ἐν δὲ τοῖς πυρώδεσι ζωδίοις ἀνέμων συστροφὰς καὶ λαιλάπας καὶ γνό-