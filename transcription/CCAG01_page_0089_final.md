APPENDIX

Ex libro apotelesmatico Apomasaris († 885 p. C. n.)¹.

Indicis librorum prohibitorum aevi byzantini, ni fallor, fragmentum hic habemus, librorum scilicet in bibliotheca palatii Capitoliani asservatorum (cf. Richter, Quellen der byz. Kunstgesch., 1897, p. 411). De bibliotheca Chalifarum Bagdadae vix est cogitandum, nam farrago ista apotelesmatica quae Apomasaris nomen prae se fert, partim certe posterius apud Graecos confecta est. Etenim si huic libro credendum esset, Apomasar mira rerum futurarum divinatione astrologorum qui post mortem eius scripserunt, nomina praeinovisset. Ergo ex codicibus qui Constantinopoli in palatio exstabant alii (τὰ κοινά) petenti cuivis commodabantur, alii vero (τὰ κωλυόμενα) legi non poterant, et ex catalogo horum operum titulos qui ad disciplinam suam pertinerent, excerpsit hariolus quidam illius temporis. Quod tempus accurate definiri nequit, et dum plura ex Apomasaris, ut haberi vult, interprete edita sint, coniecturis abstinere praestat. Termini tamen extremi sunt saeculum decimum quo vixit Isaac ben Salomon et annus 1388 quo descriptus est codex Angelicanus. — Mirum est tamen, si res ita se habet, quam multa opera ex orientis linguis versa vel certe orientalibus scriptoribus tributa in imperatorum palatio fuerint et fieri potest ut hic index ad bibliothecam quandam arabicam pertineat, ubi Stephani Alexandrini, Ps. Aristotelis, Palchi, Hermetis, Valentis scripta e graeco sermone translata cum vernaculis libris asservabantur. Nominibus quae nobis quidem aliunde cognita erant, notulam addidimus ut aliquid saltem ad antiquissimum codicum catalogum recte aestimandum conferremus. Semiticarum litterarum peritioribus certe commendamus.

Περὶ τῶν ἀποκειμένων ποτὲ ἐν τῷ παλατίῳ βιβλίων μαθηματικῶν καὶ μὴ διδομένων.

Εἶπεν ὁ αὐτὸς (sc. ὁ Ἀπομάσαρ) ὅτι τὰ ἀποτελεσματικὰ βιβλία τὰ ἀποκειμένα ἐν τῷ παλατίῳ καὶ μὴ διδομένα τινὶ εἰς ἀνάγνωσιν ἀλλὰ κωλυόμενα εἰσὶ ταῦτα·  
Τὸ ἀποτελεσματικὸν τοῦ Στεφάνου τοῦ Ἀλεξανδρέως².  
Τοῦ Ἀριστοτέλους³.  
Τοῦ Θεοφίλου τοῦ υἱοῦ τοῦ Θωμᾶ⁴.

E cod. Angelic. 29, an. 1388, f. 52, cap. οςʹ (= A) Idem excerptum, mutilum quidem, in cod. Vatic. 1506, s. XIV, f. 204v (V) invenit F. Boll, qui apographum suum comiter mihi misit. — Folium 52 cod. A extrema parte exesum nova charta affixa, in qua verba oculis iam subducta transcripserat, glutinator sanavit. 1–2 βιβλίων ... διδομένων A m. 2. 3–4 βιβλία ... διδομένα A m. 2. 4–5 κωλυομένων νυν (sic) ... ἀποτελεσματικὸν A m. 2. 6 τοῦ ἀλεξάνδρου τοῦ ἀπ. τοῦ στεφάνου AV.

¹ Cf. supra, p. 40, n. 1.  
² Cf. supra cod. 7, f. 240 (p. 20, n. 1).  
³ Cf. supra Masalae excerptum v. 16. [Ex hoc libro Ps.-Aristotelico multa fragmenta e lingua arabica in latinam versa servavit liber a Petro Lichtenstein editus qui inscribitur Iudicum in indicibus astrorum novem liber, Basileae 1571 cum Albohazeno impressus atque hisce seorsum editus — F. B.]  
⁴ Theophili Edesseni filii Thomae fragmentum ex cod. 12, f. 56r infra edetur, ubi de scriptore nonnulla invenies.