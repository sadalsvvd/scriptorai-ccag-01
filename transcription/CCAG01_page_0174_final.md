χάριν ἔστι δ’ Ἥλιος Διδύμων μοῖρα ιβʹ, ἡ δὲ Σελήνη Ὑδροχόου μοῖρα κηʹ, ὁ δὲ ὡροσκόπος Ζυγοῦ μοῖρα ιʹ, ἐπὶ ἡμερηνῆς γεννήσεως· ἐνταῦθα τὸ ἀπὸ <τοῦ> Ἡλίου ἐπὶ τὴν Σελήνην μετρῶ διάστημα, ἐπειδὴ ἡμερηνὴ ἐστιν ἡ γέννησις· λαμβάνω (f. 130v) οὖν τῶν μὲν Διδύμων ιβʹ ὅθεν ὁ Ἥλιος, τοῦ δὲ Ὑδροχόου κηʹ ἔνθα ἡ Σελήνη· γίνονται μοῖραι μʹ. εἶτα τὰ διὰ μέσου ζῴδια ψηφίζω ἀνὰ λʹ· εἰσὶν δὲ ἑπτὰ ἀναμεταξὺ Διδύμων καὶ Ὑδροχόου· ἑπτάκις λʹ σʹ· προσμίγνυμι καὶ τὰ τῶν ζῳδίων ἐν οἷς ἦσαν ὁ Ἥλιος καὶ ἡ Σελήνη· γίνονται σγʹ. προσμίγνυμι καὶ τὰ τοῦ ὡροσκόπου μοῖρα ιʹ, γίνονται πάντα σξʹ. λοιπὸν ἐκβάλλω ἀπὸ τοῦ ὡροσκόπου αὐτοῦ, τῷ ὡροσκόπῳ διδοὺς πρῶτον λʹ· φημὶ δὴ Ζυγῷ καὶ τοῖς ἐφεξῆς ἀπὸ λʹ μέχρι Ταύρου· ὀκτάκις γὰρ λʹ σνʹ. λοιπὸν κʹ, ταῦτα δίδυμι τοῖς Διδύμοις· καὶ λέγω ὅτι ὁ κλῆρος τῆς ἀγαθῆς τύχης ἐστὶν ἐν Διδύμων μοῖρα κʹ. λοιπὸν θεωρῶ οἱ Δίδυμοι πῶς διάκεινται· ἆρα κέντρου τόπον ἐπέχουσιν, ὅλον ἀναφοράς, ἢ ἐκεῖ τίς ἐστιν τῶν ἀγαθοποιῶν ἀστέρων, καὶ τὰ ἄλλα ἅπαντα, ἅπερ ἐν τῇ πινακικῇ ἐπισκέψει παραδίδονται· καὶ οὕτως ἀποφαίνομαι περὶ τῶν κατὰ τὸ σῶμα ἢ περὶ τὸ σῶμα μελλόντων συμβαίνειν· καὶ ταῦτα μὲν ἐπὶ ἡμερηνῆς γενέσεως etc.

F. 132r. Εἰκότως δὲ τοὺς πρώτους ἑπτὰ κλήρους τοὺς καθολικούς, λέγω τοὺς τῶν ζʹ ἀστέρων, ὁ θειότατος Ἑρμῆς τοιούτοις ὀνόμασι προσηγόρευεν, ὀνομάσας τὸν μὲν τῆς Σελήνης τύχην, τὸν δὲ τοῦ Ἡλίου δαίμονα, καὶ τὰ ἐξῆς. ἐπειδὴ καὶ τῇ φύσει ἡ μὲν Σελήνη τύχη καθέστηκε, ὁ δὲ Ἥλιος δαίμων, καὶ ἡ Ἀφροδίτη ἔρως, ὁ δὲ τοῦ Ἑρμοῦ ἀνάγκη, ὁ δὲ τοῦ Ἄρεως τόλμα, ὁ δὲ τοῦ Διὸς νίκη, ὁ δὲ τοῦ Κρόνου νέμεσις· ὁ δὲ ὡροσκόπος τούτων ἀνὰ μέσον βραβεὺς βάσις καθεστῶς τοῦ παντὸς κόσμου, ἐπειδὴ τὸ γενόμενον ἀπ’ αὐτοῦ τὴν ζωὴν ἕλκει πρῶτον, ὡσαύτως δὲ καὶ πᾶν πρᾶγμα ἐξ αὐτοῦ ἔχει τὴν καταρχήν. καὶ ἡ μὲν τύχη σημαίνει τὰ περὶ τοῦ σώματος ἅπαντα καὶ τὰς κατὰ τὸν βίον πράξεις, κτήσεις τε καὶ δόξης καὶ προεδρίας δηλωτικὴ καθέστηκεν. ὁ δὲ δαίμων ψυχῆς καὶ τρόπου καὶ φρονήσεως καὶ δυναστείας πάσης κύριος τυγχάνει, ἐσθ’ ὅτε δὲ καὶ περὶ πράξεων λόγους συνεργεῖ. ὁ δὲ ἔρως σημαίνει τὰς ὀρέξεις καὶ τὰς ἐπιθυμίας τὰς κατὰ προαίρεσιν γινομένας, φιλίας τε καὶ χάριτος παραιτίας καθέστηκεν. ἡ δὲ ἀνάγκη συνοχὰς τε καὶ ὑποταγὰς καὶ μάχας καὶ πολέμους, ἔχθρας τε καὶ μῖσος, καὶ καταδίκας, καὶ τὰ ἄλλα πάντα <τὰ> τοῖς ἀνθρώποις συμβαίνοντα βίαια πράγματα ποιεῖ· ἡ δὲ τόλμα θρα-...