ταί ἐν τάχει· ἐὰν δὲ Ταύρῳ, ἐντὸς ἐνιαυτοῦ· ἐὰν δὲ ἐν Διδύμοις, ιβʹ ἡμέρας ποιήσῃ· ἐὰν δὲ ἐν Καρκίνῳ, ἐντὸς ἡμερῶν ζʹ· ἐὰν δὲ ἐν Λέοντι, οὐδέποτε ἐλεύσεται· ἐὰν δὲ Παρθένῳ, ἀφίσταται ἡμέρας ζʹ· ἐὰν δὲ Ζυγῷ, αὐτόματος ἐλεύσεται· ἐὰν δὲ Σκορπίῳ, μένει ἐπὶ ἔτη βʹ· ἐὰν δὲ Τοξότῃ, μένει ἐπὶ ἔτη γʹ· ἐὰν δὲ Αἰγόκερω, ἐν μὲν ταῖς ἀρχαῖς τοῦ ζῳδίου, ταχείως εὑρεθήσεται, ἐν δὲ ταῖς ἐσχάταις, μένει μῆνας ζʹ· ἐὰν δὲ ἐν Ὑδροχόῳ, μένει μῆνας ιεʹ· ἐὰν δὲ τοῖς Ἰχθύσι, μένει μῆνας ζʹ.

Παρατηροῦ δὲ τοὺς ἀστέρας ἐν ὡροσκόπῳ· ἐὰν Κρόνος ὡροσκοπῇ, τὸ ἥμισυ τοῦ χρόνου ἐρείς· ἐὰν δὲ Ἄρης, τὸ τρίτον μέρος· ἐὰν δὲ Ζεὺς, διπλοῦν τὸν χρόνον· ἐὰν δὲ Ἀφροδίτη, πολὺν τὸν χρόνον· ἐὰν δὲ Ἑρμῆς, φυγὴν τελείαν δίδωσιν.

ἐὰν δὲ Κριὸς μεσουρανήσῃ, ἄτερ αἰτίας ἐδραπέτευεν· ἐὰν δὲ Ταῦρος, διὰ ἁμαρτιῶν· ἐὰν δὲ Δίδυμοι, τῇ ψυχῇ διαστάζων· ἐὰν δὲ Καρκῖνος, δι’ ἀπωλείας τινὸς δεσποτικοῦ [αὐτοῦ] πράγματος, ἀπολεσθέντος παρ’ αὐτοῦ· ἐὰν δὲ Λέων, δι’ ἄλλου ἀνεπείσθη· ἐὰν Παρθένος, διὰ λόγου ἢ πράγματος· ἐὰν Ζυγός, διὰ φόβου καὶ φρουρᾶς· ἐὰν Σκορπίος, δι’ ὄνειδος ἢ δι’ αἰσχύνης· ἐὰν Τοξότης, διὰ πόρνης ἐπιθυμίαν· ἐὰν Αἰγόκερως, διὰ βασάνου καὶ φόβου· ἐὰν Ὑδροχόος, διὰ μέθης· ἐὰν Ἰχθύες, διὰ γυναικῶν.

Παρατηροῦ δὲ καὶ τοὺς ἀστέρας ἐν μεσουρανήματι· ἐὰν Κρόνος μεσουρανήσῃ, διὰ ἁμαρτήματα· ἐὰν Ἄρης, διὰ πληγὴν καὶ ὄνειδος· ἐὰν Ζεὺς, ἄτερ αἰτίας ἔφυγεν· ἐὰν δὲ Ἀφροδίτη, διὰ κατηγορίαν καὶ διαβολὴν τῶν ἐν τῇ οἰκίᾳ ***. τὸ <δὲ> δύνων ἀποτέλεσμα ἐστίν.

ἐὰν οὖν Κριὸς δύῃ σὺν Ἄρει, ἀποδώσεις δίκην, ἀλλὰ συγχωρηθήσεται καὶ πάλιν δραπετεύσει· ἐὰν δὲ Ταῦρος δύῃ, δεθήσεται· ἐὰν δὲ Δίδυμοι, πραθήσεται· ἐὰν δὲ Καρκῖνος, διὰ παρακλήσεως ἀπολυθήσεται καὶ οὐκέτι δραπετεύσει· ἐὰν δὲ Λέων, πρὸς κακῶν ἀνθρώπων ἢ θηρίων κινδυνεύσει· ἐὰν δὲ Παρθένος, αὐτὸς δι’ ἑαυτοῦ κινδυνεύσει· ἐὰν δὲ Ζυγός, συνεχῶς δραπετεύσῃ εἰς πῦρ περιπεσεῖται· ἐὰν δὲ Σκορπίος, ἑαυτὸν ἐπιβουλεύσει, καὶ αὐτόχειρ ἑαυτοῦ ἔσται· ἐὰν δὲ Τοξότης, χρήσιμος ζήσεται· ἐὰν δὲ Αἰγόκερως, πεσὼν πληγήσεται· ἐὰν δὲ Ὑδροχόος, χρήσιμος ζήσεται· ἐὰν δὲ Ἰχθύες, διὰ γυναικῶν ἀποκατασταθήσεται.

Παρατηροῦ δὲ καὶ τοὺς ἀστέρας ἐν τῷ δυτικῷ ζωδίῳ· ἐὰν Κρόνος δύῃ, οὐδὲν ἀπηνέγκατο· ἐὰν Ἄρης, <πρὸς> θάνατον ἐξῆλθε μετὰ σιδήρου· ἐὰν δὲ Ζεὺς ἢ Ἀφροδίτη, χρυσὸν ἢ ἄργυρον ἢ ἱματισμὸν ἐβάστασεν· ἐὰν Ἑρμῆς, χαλκὸν ἕλκε.

τὸ ὑπόγειον εἰς ποῖον κλίμα ᾖκε καὶ ποῦ μέλλῃ μένειν· ἐὰν Κριὸς ὑπόγειος γένηται, οὐ μακρὰν ὑπάγει, ἀλλ’ ἐν τοῖς.