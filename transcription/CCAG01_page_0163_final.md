APPENDIX

26. Περὶ ἐπιδεκατείας.

Ἐπιδεκατεία καὶ καθυπερτέρησις ἐστίν, ὅταν <ἀστήρ> ἐν τῷ δεκάτῳ τόπῳ κεῖμενος τῷ εὐωνύμῳ τετραγωνίζῃ. Καρκῖνος ὡροσκόπος ἔσται· καθυπερτεροῦσιν οὖν οἱ ἐν Κριῷ τὸν ἐν Καρκίνῳ. ἑτέρα δὲ λέγεται καθυπερτέρησις, ὅταν ἐν δεξιῷ τόπῳ ὑπάρχων τις τὸν ἐν τῷ ἀριστερῷ τριγώνῳ ἢ τετραγώνῳ ἢ ἐξαγώνῳ ἐπιθεωρῇ.

27. Περὶ κακώσεως καὶ ἀχρηματίστων τόπων.

Κάκωσις λέγεται, ὅταν ὑπὸ κακοποιῶν τις ἀκτινοβολήται ἢ ἐμπεριέχῃται, ἢ ἐν συναφῇ φθοροποιοῦ ἢ ἐν κολλάσει γένηται, ἢ διαμετρήται, ἢ οἰκοδεσποτῇται ὑπὸ κακῶς κειμένου ἐν τοῖς ἀχρηματίστοις τόποις, οἷ εἰσίν τὸ ἕκτον ἀπὸ ὡροσκόπου καὶ ὁ τρίτος καὶ ὁ δεύτερος καὶ ὁ ὄγδοος καὶ ὁ δωδέκατος.

28. Περὶ χρηματιζόντων <τόπων>.

Χρηματιστικοὶ μὲν τόποι εἰσὶ τὰ τέσσερα κέντρα καὶ τὰ β΄ τρίγυνα ἐκάτερα τὰ ὡροσκόπου καὶ ἡ ἐπαναφορὰ τοῦ μεσουρανήματος.

29. Περὶ ἰδιοπροσωπίας.

Ἰδιοπροσωπεῖν λέγεται, ὅταν πρὸς <τὸν> Ἥλιον ἢ τὴν Σελήνην ἀστήρ τις προσεγγίζηται, ὥσπερ ὁ οἶκος αὐτοῦ πρὸς τοὺς αὐτῶν οἴκους· πρὸς Ἥλιον μὲν ἑσπέριος, πρὸς δὲ τὴν Σελήνην ἕωος· οἷον Ἥλιος μὲν ἐστὶν Λέοντι, Σελήνη δὲ Καρκίνῳ, Ἀφροδίτη δὲ Ταύρῳ· τοῦ Ἡλίου ὄντος ἐν Λέοντι γνωστὸν ὅτι ἰδιοπροσωπεῖ· ἔστι γὰρ ἐν ἰδίῳ οἴκῳ καὶ ἀρρενικῷ ζωδίῳ· εἰ δὲ ἦν ἐν Ταύρῳ Ἀφροδίτη, ὁμοίως ἰδιοπροσωπεῖ οὔσης τῆς Σελήνης ἕωας καὶ ἐν θηλυκῷ ζωδίῳ.

30. Περὶ μετοχῆς.

Μετοχὴ δέ ἐστιν, ὅταν δύο πλάνητες ἐπιπαρῶσι ζωδίῳ ἐνί ἢ ἐφοβῶσιν αὐτό, τυγχάνει δὲ τοῦ μὲν οἴκος, τοῦ δὲ ὕψωμα.