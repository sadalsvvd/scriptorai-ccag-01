ὁ πᾶς δὲ χρόνος τούτων ἡμέραι τεξ᾽ καὶ τέταρτον· ὅπερ τέταρτον εἰς τοὺς δʹ χρόνους μία πληροῦται ἡμέρα. ἐκείνην τὴν ἡμέραν κατὰ τὸν μῆνα τὸν Σουμπάτ ἤτοι τὸν Φεβρουάριον προστιθέασιν· ὅθεν ὁ χρόνος ἐκείνος τεξ᾽ ἡμέραι εἰσίν· οὗτος δὲ καλεῖται καπισᾶ, ὃν βίσσετον Ῥωμαῖοι καλοῦσιν, οἳ δὲ μὴ ἔχοντες χρόνοι εἰς πρόσθεσιν τὴν ἡμέραν ταύτην λέγονται πασιτά. ἡ ἀρχὴ οὖν τοῦ ἔτους τούτου ἡμέρα βʹ, ἣτις καὶ ἀρχὴ ἐστὶ τοῦ μηνὸς ἐκείνων τοῦ Τασιρή. καὶ τὴν ἀρχὴν τοῦ χρόνου ἐκείνου τινὲς ἀπὸ τοῦ ςʹ κρατοῦσι· τὸ ὄνομα δὲ τοῦ μηνὸς ἐκείνων Ἀδάρ, διὰ τοῦτο ὅτι ἡ ἀρχὴ τοῦ κόσμου εἰς τοῦτον τὸν μῆνα ἀνακαινίζεται ἢτοι λαμβάνει ἀρχήν. διὰ τοῦτο καὶ ὁ Πατανῆς* τὴν ὁδὸν τῶν ἀστέρων εἰς τὴν σύνταξιν αὐτοῦ ἐν τούτῳ τῷ ἔτει τέθεικε, τὴν ἀρχὴν δὲ τοῦ ἔτους αὐτοῦ ἀπὸ τοῦ Ἀδάρ ἔθηκε.

Τὸ τέταρτον ἔτος· τοῦτο κρατοῦσιν οἱ Πέρσαι, ὅτι ἡ ἀρχὴ τοῦ ἔτους τούτου ἐξ ἐκείνου ἀριθμεῖται ἀφ’ οὗ ὁ Μωάμεθ ἀπὸ τοῦ Μακκά ἐπορεύθη εἰς τὴν Μαδινιαῖαν. ἡ ἀρχὴ δὲ τοῦ ἔτους τούτου ἡμέρα ζʹ, καὶ ἡ ἀρχὴ τοῦ μηνὸς τοῦ Μουχαράμ· οὕτω δὲ τὸ ὄνομα τούτου καλοῦσιν οἱ Ἄραβες· καὶ οἱ χρόνοι ἐκείνων τῆς σελήνης οἱ χρόνοι, ἡμέραι τνδʹ ὁ χρόνος καὶ κβʹ λεπτά· τὰ κʹ οὖν λεπτὰ κατὰ γʹ χρόνους μία ἡμέρα γίνεται, τὰ δὲ βʹ κατὰ λʹ χρόνους ἡμέρα μία, ὥστε κατὰ λʹ χρόνους ιαʹ ἡμέραι γίνονται περισσαί· συμβαίνει οὖν εἰς τοὺς λʹ χρόνους ιαʹ εἶναι *** χρόνους εἶναι καπισᾶ· ἐκεῖνος δὲ ὁ χρόνος τοῦ καπισᾶ τνεʹ ἡμέραι. οἱ δὲ ἄλλοι χρόνοι οἱ ἀνὰ τνδʹ ἡμέρας ὄνομα τούτοις πασιτά. οἱ μῆνες οὖν τοῦ ἔτους τούτου κατὰ βʹ τρόπους ψηφίζονται· καθ’ ἕνα μῆνα ἀριθμοῦσιν οἱ Πέρσαι· ἐκεῖνοι δὲ τοῦ ψήφου τὴν ἀρχὴν ἀπὸ τότε κρατοῦσιν ἡνίκα ἴδωσι τὴν σελήνην νέαν. μετὰ τοῦ ψήφου τοίνυν τούτου ἔστι καιρὸς ὅτι γʹ μῆνες ἀνὰ κθʹ ἡμέρας ἔχουσι· καὶ ἄλλος δὲ καιρὸς ὅτι δʹ μῆνες ἀνὰ λʹ ἡμέρας· τοῦτο καλοῦσιν ψήφον ῥοιάτουχιλλαι· διὰ τοῦτο εἰς μίαν τάξιν οὐδὲν εἰσίν. οἱ δὲ ἀστρονόμοι ἀπὸ τῆς ἀρχῆς τοῦ χρόνου τὸν αʹ μῆνα ἀνὰ λʹ ἡμέρας κρατοῦσι, τὸν δὲ μετ’ αὐτὸν ἀνὰ κθʹ καὶ οὕτως ἀριθμοῦσιν ἐναλλάξ μέχρι καὶ τῆς τοῦ χρόνου τελειώσεως· τοῦτον δὲ τὸν ψήφον καλοῦσιν ἄμπρι ἀουσάτ· καὶ ὁ ψήφος τῶν συντάξεων ἅπασιν εἰς τοῦτον ἐστὶ τὸν ψήφον. μετὰ δὲ τούτου τοῦ ψήφου καὶ τοῦ αʹ συμβαίνει γʹ ἡμέρας ἐλλείπειν

---

3 Σουμπάτ = mensis Syrorum shebāt.  
4 καπισᾶ = syr. kbisha “intercalaris”, Arab. kebise.  
6 πασιτά = syr. pshīlā “simplex”.  
8 Τασιρή = mensis syr. tishrī.  
9 Ἀδάρ = mensis Syrorum Adar, i.e. Martius.  
16 Μουχαράμ cf. supra, p. 85, v. 8.  
18 κβʹ λεπτά] lege ἡμέραι τνδʹ ὥραι ηʹ καὶ μηʹ λεπτά· αἱ ηʹ οὖν ὥραι ... γίνονται, τὰ δὲ μηʹ λεπτά ... Cf. Ideler, Chronologie, II, 480 sqq.  
21 Lacunam significavi. Καπισᾶ cf. supra, v. 4.  
22 τνεʹ lege τεξ᾽.  
23 πασιτά cf. supra, v. 6.  
25 εἶδωσι cod.  
27 fort. τοῦτον.  
28 verba corrupta.  
30 ἀριθμοῦσι ἐναλλάξ cod., corr. Usener.

* Πατανῆς, ad battānī vel ut vulgo audire solet Albategnius ... diem obiit a.h. 317 (929, p. Chr.), Gildemeister, l.c., p. 15 c.