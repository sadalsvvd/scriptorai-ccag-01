114 CODICES FLORENTINI

τὴν ἀποκυντικὴν ὥραν, ἐπὶ τοῦ γήρως τὰς εὐτυχίας καὶ τὰς εὐδαιμονίας παρέχεται τῷ γεννημένῳ, καὶ ἀπὸ παραθητικῶν μεγάλων εὐτυχοῦσιν — ὁ γὰρ τόπος ἀφανής ἐστι — καὶ οἱ θάνατοι δὲ αὐτῶν ἐπίσημοι καὶ πολύγνωστοι γίνονται· ἀπὸ γὰρ τούτου τοῦ τόπου καὶ τὴν μετὰ θάνατον γένεσιν τοῦ σώματος καταλαμβανόμεθα.

καὶ ταῦτα μὲν εἰς τὸ περὶ τύχης ἀξιωματικῆς εἴπομεν. καθόλου μὲν γὰρ πάντων ἀνθρώπων ὃς <ἂν> ἐν ἀνατολῇ λαμπροῦ ἀστὴρ γεννηθῇ ἢ καὶ ἐπίκεντρου τινὸς ὄντος καὶ τῆς σελήνης παραβαλλούσης, ὡς προεῖπομεν, ἐνί τινι τῶν λαμπρῶν καὶ ἐπισήμων ἀστέρων, κατὰ τὴν ἀποκυντικὴν ὥραν, λαμπρὸν καὶ περίβλεπτον βίον ἔξει.

Μεγίστης δὲ οὖσης καὶ θαυμασιωτάτης καὶ πολυτρόπου τῆς φυσικῆς αὐτῶν ἐνεργείας καὶ τῆς παρὰ τῶν τόπων ἀποτελουμένης διαφοράς, ἀναγκαίως ἐκτιθέμεθα τὰς τετηρημένας ἀπὸ τῶν προγενεστέρων ἐπ’ αὐτῶν ἰδιοκρασίας·

καθ’ ἣν γὰρ ἕκαστος ἀστὴρ τῶν ἁπλανῶν ἔχει συνοικείωσιν πρὸς τοὺς πλάνητας καὶ πρὸς τὴν ὁμοιότροπον αὐτῶν κράσιν, τὰ αὐτὰ καὶ δύναται καὶ ἀποτελεῖ ἕκαστος τῶν πλανητῶν, καθὼς φησὶ καὶ αὐτὸς ὁ Συφεύς· οὐ μόνον γὰρ τὴν τῶν ἐ’ ἀστέρων καὶ Ἡλίου καὶ Σελήνης μίξιν πρὸς ἀλλήλους δεῖ σκοπεῖν, ἀλλὰ καὶ πρὸς τοὺς τῆς αὐτῆς φύσεως κεκοινωνηκότας τῶν ἁπλανῶν κατὰ τὰς τετηρημένας καὶ ἀποδειγμένας αὐτῶν καὶ ἐπιγεγραμμένας ἐν τῷ πίνακι συνοικείωσιν πρὸς τοὺς πλανήτας, καθάπερ τῶν ποιοτήτων αὐτῶν τὰ αὐτὰ δυναμένων καὶ ἀποτελούντων.

ταύτην δὲ τὴν ἀνάγνωσιν εὑρομεν καὶ παρ’ ἄλλοις ὀλίγοις παντάπασι τῶν ἀρχαίων τὴν περὶ τῶν ἁπλανῶν ἀστέρων, μάλιστα δὲ παρὰ τοῖς φιλοσοφήσασι περὶ τοῦτο τὸ μέρος τῆς προγνώσεως καὶ περὶ τὴν θεότητα τῶν ἀριθμῶν ἐπιστήμην, οἵτινες τῶν παλαιῶν σποράδην μᾶλλον καὶ δυσερμηνεύτου ἔξεθεντο τὴν τῶν φαινομένων γνώσιν καὶ ποιότητα·

ἡμεῖς δὲ μνήμην ἑαυτοῖς βουλόμενοι καταλιπεῖν τοῖς ἀξίοις τῶν ἀστέρων μετηγάγομεν ἐκ τοῦ ἀστρονομικοῦ νόμου μόνον ὅσα χρήσιμα ἔξεθετο [ὁ Πτολεμαῖος] ἐν τῇ ἀστρονομικῇ τέχνῃ, καὶ ἐφιλοκαλήσαμεν καὶ διετυπώσαμεν πρῶτοι καινοτέραν καὶ εὐεπίνωστον διαγραφὴν πίνακος, πᾶσαν σοφίαν καὶ γνώσιν τῶν οὐρανίων, οὕτως·

***

1 ἀποκυντικὴν cod. γήρως cod. 2 γεννημένῳ cod. παραθητικῶν corruptum. ἀν παραθηκῶν μεγάλως? 6 καθόλου cod. 7 ὃς ἂν] ὁ cod. λαμπρὸς ἀστήρ cod. ἐπὶ κέντρου cod. 8 ἐνί corr. Kroll: ἐν cod. 12 περὶ cod., corr. Kroll. 12 ἐνεργείας cod. 14 αὐτῆν cod., corr. Kroll. ἰδιοπρασίαν cod., cf. Συφεὺς nomen ignotum cf. p. 80, v. 9 Ἔφῃς 22 ἀπὸ τελουσῶν cod. ταῦτα cod. Malin διάγνυσιν 24 φιλοσοφήσαι cod. τοῦτο] ὃ in ras. τῷ μέρει cod. τὸ μέρος corr. Kroll. 25 ἀριθμῶν] μ superscr. Supra θεότητα tria puncta. Videtur aliquid deesse, itaque ἐπιστήμοσιν corrigere nolui. 26 δυσερμηνεύτου cod. 27 ἑαυτοῖς pro ἡμῖν αὐτοῖς dictum esse, censebat Kroll (cf. e.g. Marquardt, praef. Galeni, I p. XLIV). Sed sententia aliud postulare videtur. 29 μόνου del. Kroll. Sed ἀστρονομικῇ unica dictis esse videtur Ptolemaeus. ὁ Πτολεμαῖος glossam secl. ἐν add. 32 Fort. <δεικνυμένου> οὕτως. Post οὕτως sequebatur olim tabula quae nunc desideratur.