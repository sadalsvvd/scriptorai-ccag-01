APPENDIX

F. 130r. EXCERPTUM ACEPHALUM DE LOCIS¹.

... μέθοδον τῆς τῶν κλήρων εὑρέσεως¹ φέρει οὖν ταύτην παραδώσομεν· καὶ πρῶτον μὲν ἀρξόμεθα ἀπὸ τοῦ κλήρου τῆς τύχης, ἐπειδὴ μᾶλλον αὕτη ἡ θεὸς συγγενεστέρα τοῖς τῇδε πέφυκεν, αὔξουσα καὶ μειοῦσα τὰ πράγματα, ὅθεν καὶ τῇ Σελήνῃ αὐτὴν ὑκειώσεν ὁ θειότατος Ἑρμῆς Φιβὶ ὁ Τρισμέγιστος· εἶτα μετὰ ταύτην τὸν τοῦ ἀγαθοῦ δαίμονος, ἐπειδὴ ἦθη ψυχῆς καὶ φρόνησιν καὶ προαίρεσιν ἐκ τούτου δυνάμεθα γνῶσκειν, ὥσπερ ἐκ τῆς τύχης περὶ τοῦ σώματος καὶ τῶν περὶ τὸ σῶμα· περὶ ταῦτα δὲ μάλιστα ἡ μεγίστη μαντεία καταγίνεται τοῦ γνῶναι ἦθη ψυχῆς καὶ διαγωγὴν σωμάτων, ταύτων δὲ εἰπεῖν πῶς μὲν ψυχὴ πολιτεύεται κατὰ τὸν τῇδε κόσμον ἄνωθεν ἐλθοῦσα, πῶς δὲ τὸ σῶμα καὶ τὰ περὶ τὸ σῶμα καὶ ἁπλῶς εἰπεῖν πάντα τὰ οὐκ ἐφ’ ἡμῖν ὑπαντάνει· τούτου χάριν πρὸ πάντων τῶν κλήρων τὸν τοῦ δαίμονος καὶ τῆς τύχης κλήρον ζητητέον· ἀλλὰ μὴν καὶ ἑτέραν αἰτίαν εἴτε ὅτι διὰ τοῦτο τὸν τοῦ δαίμονος καὶ τῆς τύχης κλήρον δεῖ προεκβαλεῖν, ἐπειδὴ ἀπὸ τούτων καὶ τοὺς ἄλλους πάντας ἐκβάλλομεν· οὐκ ἠδυνάμεθα οὖν τούτων μὴ ἐκβληθέντων τοὺς λοιποὺς ἐκβαλεῖν. ἐπεὶ τοίνυν ταῦτα καλῶς εἴρηται, ἐλθώμεν ἐπὶ τὸ προκείμενον καὶ ζητήσωμεν τὴν μέθοδον δι’ ἧς ὁ κλῆρος τῆς τύχης ἐκβάλλεται.

Δεῖ γὰρ σκοπεῖν ἐν ποίῳ ζῳδίῳ καὶ ἐν ποίᾳ μοίρᾳ ὑπήρχεν ὁ Ἥλιος κατὰ τὸν καιρὸν τῆς γενέσεως ἢ ἁπλῶς εἰπεῖν ἐπὶ παντὸς ἐγχειρουμένου πράγματος, ὡσαύτως δὲ καὶ ἐν ποίῳ ζῳδίῳ καὶ ποίᾳ μοίρᾳ ὑπήρχεν ἡ Σελήνη, πρὸς τούτοις δὲ καὶ ὁ ὡροσκόπος ἐν ποίῳ ζῳδίῳ ὑπήρχεν καὶ ἐν ποίᾳ μοίρᾳ· καὶ ὅταν ταῦτα εὑρεθῇ, εἰ μὲν ἡμερινὴ ἐστὶν ἡ γέννησις, τηνικαῦτα μετρεῖν τὸ ἀπὸ Ἠλίου μέχρι τῆς Σελήνης διάστημα τῶν μοιρῶν· εἶτα τούτῳ τῷ ἀριθμῷ τῷ εὑρεθέντι ἐν τῷ διαστήματι προσπλέκειν τὸν ἀριθμὸν τὸν εὑρεθέντα ἐπὶ τοῦ ὡροσκόπου· εἶτα οὕτως ἀπολύειν ἀπὸ τοῦ ὡροσκόπου δίδοντα ἑκάστῳ ζῳδίῳ μοίρας λʹ· καὶ σκοπεῖν ἐν ποίῳ ζῳδίῳ καταλήξει ὁ ἀριθμὸς ὁ εὑρεθεὶς καὶ ἐν ποίᾳ μοίρᾳ· καὶ ἐκείσε λέγειν εἶναι τὸν κλήρον τῆς τύχης.

---

¹ παραδώσομεν cod. 3 τῖθε cod. 4 οἰκειώσεν cod. 5. Cf. supra p. 148, 13. Ἑρμῆς Φιβὶ τὸν Τρισμέγιστον (sic) cod. Post ταύτην verbum deesse vid.; τύχης cod., corr. Kroll.

¹ Excerpti longioris, titulo et principio carentis, initium finemque describenda curaveram ut auctoris nomen eruere possem. Nec spes omnino me fefellit, nam eadem fere quae PAULUS ALEXANDRINUS in Isagoge, Witebergae a. 1888 edita, I, 1ᵃ ss., praebet cod. Laurentianus, qui tamen interdum ab eo discrepat vel etiam plenior est. Nec, cum Paulus illa ex Hermetis Panareto se hausisse ipse profiteatur, satis constat utrum excerptum Laurentianum ab eodem fonte derivatum sit an, quod verisimilius videtur, byzantinus quidam astrologus ex Paulo scholiisque ad Paulum — fortasse Heliodori — saturam confecerit.