CODICES FLORENTINI — APPENDIX

Κοι<νω>νοῦσι γὰρ ἀλλήλοις καὶ κατὰ τὰ ὅρια, ἅπερ εἰσὶ δηλονότι τῶν ἐ’ ἀστέρων· ὁ μὲν γὰρ Ἥλιος καὶ ἡ Σελήνη ὅρια οὐκ ἔχουσιν. οἷον Κριοῦ μὲν οἰκοδεσπότης ὁ Ἄρης, οἶκος γὰρ Ἄρεως ὁ Κριός· συνοικοδεσπότης δὲ ὁ Ἥλιος, οὗ ὕψωμα καὶ τρίγωνον ὁ Κριός· καὶ πάλιν Ταύρου μὲν οἰκοδεσπότης ἡ Ἀφροδίτη, συνοικοδεσπότης δὲ ἡ Σελήνη, μὴ μόνον κατὰ τὸ ὕψωμα, ἀλλὰ καὶ κατὰ τὸ τρίγωνον· καὶ Διδύμων οἰκοδεσπότης μὲν Ἑρμῆς, συνοικοδεσπότης δὲ κατὰ μὲν τὸ ὕψωμα οὐδεὶς, κατὰ δὲ τὸ τρίγωνον Κρόνος, κατὰ δὲ τὰ ὅρια πάντες· Καρκίνου οἰκοδεσπότης μὲν ἡ Σελήνη, συνοικοδεσπότης δὲ ὁ Ἄρης κατὰ τὰ ὅρια καὶ τὸ τρίγωνον· Λέοντος οἰκοδεσπότης μὲν ὁ Ἥλιος, συνοικοδεσπότης δὲ κατὰ τὸ τρίγωνον ὁ Ζεύς, κατὰ δὲ τὰ ὅρια πάντες, κατὰ δὲ τὸ ὕψωμα Ἑρμῆς· Παρθένου οἰκοδεσπότης μὲν ὁ Ἑρμῆς, συνοικοδεσπότης δὲ αὐτῷ κατὰ μὲν τὰ ὅρια πάντες, κατὰ δὲ τὸ τρίγωνον Ἀφροδίτη· Ζυγοῦ οἰκοδεσπότης μὲν ἡ Ἀφροδίτη, συνοικοδεσπότης δὲ κατὰ μόνον μὲν τρίγωνον Ἑρμῆς, κατὰ δὲ τρίγωνον καὶ ὕψωμα Κρόνος, κατὰ δὲ τὰ ὅρια πάντες· Σκορπίου οἰκοδεσπότης μὲν Ἄρης, συνοικοδεσπότης δὲ κατὰ μὲν τὸ τρίγωνον Σελήνη, κατὰ δὲ τὰ ὅρια πάντες, κατὰ δὲ τὸ ὕψωμα οὐδεὶς· Τοξότου οἰκοδεσπότης μὲν Ζεύς, συνοικοδεσπότης δὲ κατὰ τε τὸ ὕψωμα καὶ τὸ τρίγωνον οὐδεὶς, κατὰ δὲ τὰ ὅρια πάντες· Αἰγόκερω οἰκοδεσπότης μὲν Κρόνος, συνοικοδεσπότης δὲ κατὰ μὲν τὸ ὕψωμα Ἄρης, κατὰ δὲ τὰ ὅρια πάντες, κατὰ δὲ τὸ τρίγωνον οὐδεὶς· Ὑδροχόου οἰκοδεσπότης μὲν Κρόνος, συνοικοδεσπότης δὲ κατὰ μὲν τὸ τρίγωνον Ἑρμῆς, κατὰ δὲ τὰ ὅρια πάντες, κατὰ δὲ τὸ ὕψωμα οὐδεὶς.

Τούτων οὕτως ἐχόντων, ἔπειτα τέσσαρες εἰσὶν οἱ τῆς οἰκοδεσποτείας λόγοι· οἶκος, ὕψωμα, τρίγωνον καὶ ὅρια· ὁ ἔχων πλείονας τῶν τοιούτων λόγων ἀστήρ ἐν ζωδίῳ τινί, οὗτος λέγεται κύριος εἶναι τοῦ τοιούτου ζωδίου. ἐὰν δὲ δύο τινὲς τῶν ἀστέρων ἑκάτερος ἐν ζωδίῳ τινὶ ἀνὰ δύο λόγους ἔχῃ, ὁ οἶκον ἔχων τὸ ζῴδιον, ἐκεῖνος λέγεται κύριος· οἷον ἐν Κριῷ ἐστὶ μὲν οἶκος Ἄρεως, ἔχει δὲ καὶ ὅρια ἐν αὐτῷ, ὡσαύτως δὲ καὶ ὁ Ἥλιος ἔχει μὲν ὕψωμα ἐν αὐτῷ καὶ τρίγωνον, ἀλλ’ ὁ Ἄρης κυριώτερος διὰ τὸν οἶκον ἐστιν· ἐν δὲ τῷ Ταύρῳ ἔχει οἶκον ὁ τῆς Ἀφροδίτης, ὅρια τε καὶ τρίγωνον, ἡ δὲ Σελήνη ὕψωμα καὶ τρίγωνον, κυριώτερος οὖν ὁ τῆς Ἀφροδίτης διὰ τὸ πλεονάζειν· ἐν Διδύμοις ὁ Ἑρμῆς οἶκον ὅρια τε καὶ τρίγωνον, ὁ δὲ Κρόνος μόνον τρίγωνον, κυριώτερος οὖν ὁ τοῦ <Ἑρμοῦ> διὰ τὴν τοιαύτην αἰτίαν· ἐν Καρκίνῳ ἔχει οἶκον ἡ Σελήνη καὶ τρίγωνον, ὁ δὲ Ἄρης τρίγωνον καὶ ὅρια, κυριωτέρα οὖν ἡ Σελήνη διὰ τὸν οἶκον· ἐν Λέοντι ἔχει ὁ Ἥλιος οἶκον καὶ τρίγωνον, ὁ δὲ Ζεύς ὅρια τε καὶ τρίγωνον, ἀλλ’ ὁ Ἥλιος κυριώτερος· ἐν Παρθένῳ ἔχει ὁ Ἑρμῆς οἶκον, ὕψωμά τε καὶ τρίγωνον, ὁ δὲ τῆς Ἀφροδίτης ὅρια τε καὶ τρίγωνον, ἀλλ’ ὁ Ἑρμῆς κυριώτερος· ἐν Ζυγῷ ἔχει οἶκον ὁ τῆς Ἀφροδίτης, τρίγωνον δὲ ὁ Ἑρμῆς καὶ Κρόνος ὕψωμα.

κοινοῦσι ἀλλήλοις cod., corr. εἴπερ cod., corr. Kroll δηλ’ cod. 24 ἐπὶ cod., corr. 26 οὕτως cod., corr. Kroll 27 τινὸς cod., corr. Kroll. 28 ἔχει cod. 35 Ἑρμοῦ supplevi.