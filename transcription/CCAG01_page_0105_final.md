τινὲς ἐπῶσιν αὐτῷ ἀστέρες ἢ ποῦ τὸ ἴδιον ἢ Σελήνη ἐπιβάλλῃ δωδεκατημόριον. Σελήνη ἐὰν ὑπὸ γῆν πέσῃ, δυσχερῶς ἀνευρεθήσεται, καὶ μᾶλλον ἐὰν ἐν Διδύμοις ἢ ἐν Λέοντι ἢ Ζυγῷ ἢ Ἰχθύσιν· Ζεὺς ἐὰν ἐπιθεωρήσῃ, ταχέως εὑρεθήσεται· ἐὰν δὲ Κρόνος ἢ Ἄρης, τὸ ζῆν κινδυνεύσει ἢ δ᾿ ἔξει μεθ᾿ ἑαυτοῦ ἀπολέσει, καὶ ἐὰν ἐπὶ τοῦ ὡροσκόπου γένηται, μηνυθεὶς εὑρεθήσεται· ἐὰν δὲ ἐπὶ τοῦ μεσουρανήματος, ἐν ἐπιφανεῖ καὶ πολυχολουμένῳ τόπῳ εὑρεθήσεται· ἐὰν δὲ ὑπὸ τήν, δυσχερῶς εὑρεθήσεται ὑπὸ μηνυτοῦ· ὅταν τι μέσον ἄρξηται τῆς ὁδοῦ ὁδεύειν, ἐν ἀρχῇ τῆς ἐξόδου κρατηθήσεται· ὅταν τις <εἰς> τὸ δυτικόν πορευόμενος, καὶ ἅμα ἐν τόπῳ καθύγρῳ κρατηθήσεται· ὅταν τις εἰς ἀρκτικόν πορευόμενος, δυσχερῶς κρατηθήσεται. ἐὰν τις τῶν ἀστέρων ἐν τῷ ἰδίῳ οἴκῳ ᾖ, ἢ δὲ Σελήνη ἐν τροπικῷ ζῳδίῳ γένηται, φάσκει μὴ δεδραπευκέναί αὐτόν· χρήματα ἐὰν ἀποφέρηται ὁ δραπέτης καὶ Ἄρης ἐπιθεωρήσῃ τὸν ὡροσκόπον ἢ τὴν Σελήνην, δαπανήσει εἰς ἄσωτον τὰ χρήματα· ἐὰν δὲ Ἀφροδίτη μετὰ Ἄρεως γένηται, εἰς ἀσέλγειας καὶ ἐπιθυμίας γυναικῶν καὶ τοῦ ** χάριν πέφυκεν· Ζεὺς ἐὰν ἐπιδῇ τὸν ὡροσκόπον, καὶ ὑπὸ Κρόνου θεωρηθῇ, ὃ τί ποτ' οὖν ἐβάστασεν, ἀπολέσει, αὐτὸς μέντοι γε σωθήσεται.

Ποιήσωμεν δὲ καὶ τοιοῦτον τινὰ τῆς προγνώσεως τρόπον· Σελήνην ποιήσωμεν τὸν δραπέτην, τὸ δὲ μεσουράνημα τὸν κύριον. ἐὰν οὖν ἐν τῇ καταρχῇ τῆς φυγῆς ἡ Σελήνη φθίνῃ, καὶ μὴ μακρὰν τῆς πανσελήνου τυχάνῃ, ταχέως ὁ δραπέτης εἰς τὸν οἶκον ἐπανήξει· καὶ τὸν κύριον κατὰ τινὰ αἵρεσιν ἢ καθ' ἑαυτὸν *** καὶ οὕτως αὐτῷ κρυβήσεται τὸ ἀμάρτημα. ἐὰν δὲ αὔξῃ ἡ Σελήνη, οὐκ ἔξω λήσει <ὁ> φυγών, καὶ ταχέως εἰς τὴν ἐξουσίαν τοῦ κυρίου ἐλεύσεται· ἐὰν δύνῃ ὁ Ἥλιος καὶ ἀπὸ Κρόνου ἢ Ἄρεως θλίβηται, ὁ κύριος θάττον τελευτήσει καὶ ὁ δραπέτης ἀναχθήσεται. ὁμοίως κατανοήσει καὶ τὸ μεσουράνημα, καὶ ἐὰν οἱ κακοποιοὶ ἐπ᾿ αὐτῷ τύχωσι, τῷ κυρίῳ πλείονα ζημίαν καὶ βλάβην ζητοῦντι ἐποιήσουσιν, ἢ ὠφελείαν τινὰ εὑρίσκουσιν.

              [A. O.]

6 ἀνεπαρῇ cod., corr. Kroll. 8 τι μέσον suspect. 9 εἰς inserui. 14 ἄσωτον coni. Kroll. Sc. εἰς γυναῖκα ἄσωτον cf. e.g. Aristaen. ep. II, 12 τὴν ἄσωτον ὑπαινίττωμαι [Wünsch]. 16 lacunam sign. 17 αὐτοῦ cod. 23 post ἑαυτὸν lacunam signavi. 24 ὁ inserui. 26 θλίβεται cod.