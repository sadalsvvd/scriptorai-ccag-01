τοῦ ἔτους (f. 59r) ἀποτέλεσμα ἔφασκον γεγενῆσθαι. [καί] ταῦτα μὲν οὖν οὐ κατὰ φυσικὸν τι θέτισμα καὶ πιθανὸν ἔχον ὑπόδειγμα, ἀλλ’ ἐπειδήπερ ἡ τοῦ Νείλου ἀνάβασις κατ’ ἐκεῖνον τὸν καιρὸν γίνεται κατὰ τὴν τῶν Αἰγυπτίων χώραν καὶ πελαγίζει τὴν Αἴγυπτον, διὰ τοῦτο ταύτην τῇ ἀρχῇ τοῦ ἔτους ἐχρήσαντο, ἀλλ’ αὕτη ταῖς λοιπαῖς τῆς καθ’ ἡμᾶς οἰκουμένης χώρας οὐ συμβάλλεται. οἱ δὲ μεταγενέστεροι ὡς ἠκριβωκότες τὴν φυσικὴν γνῶσιν καὶ δι’ ἰσχνῆς θεωρίας ταύτης μετειληφότες, οἱ κατὰ τοὺς Ἕλληνας, φημί, μαθηματικοὶ τὴν νεομηνίαν τοῦ ἔτους τεθεσπίκασιν, ὅταν ὁ Ἥλιος εἰς τὴν ἀρχὴν τοῦ Κριοῦ παραγένηται, σκεψάμενοι τὸ ὡροσκοποῦν ζῴδιον καὶ τὰς ἐποχὰς τῶν πλανητῶν ἀστέρων μετὰ καὶ τῆς τῶν ἁπλανῶν καὶ τὰ κέντρα ὡς ἐπὶ γενέσεως πεπήγασι καὶ οὕτω τὸ τοῦ ἔτους ἀποτέλεσμα προεἴρηκασιν. ὁ δὲ σοφώτατος Πτολεμαῖος λεπτομερέστέρᾳ τῇ μεθόδῳ κέκρηται πρὸς τὴν τοιούτην πρόγνωσην, ταῖς τέσσαρσι τροπαῖς τοῦ ἐνιαυτοῦ, φημί, ἤτοι ταῖς προγινωμέναις τῶν τροπῶν συνόδοις τε καὶ πανσελήνοις καὶ τοῖς τούτων οἰκοδεσπόταις μετὰ τῆς τῶν κέντρων πήξεως καὶ τῆς τῶν συνανατελλομένων ἁπλανῶν δυνάμεως.

οἱ δὲ κατὰ τὴν ἅπασαν Περσῶν σοφίαν ἐρασταὶ τὰς Ἑλληνικὰς βιβλοὺς τῇ ἑαυτῶν μεταφράσαντες γλῶττῃ τῶν ἐνιαυσίων καὶ μόνον κανόνι ἐχρῆσαντο, ἦτουν τῷ ἐκ τῆς τοῦ Ἡλίου εἰς τὴν ἀρχὴν τοῦ Κριοῦ ἐποχῆς, καθάπερ Κριτόδημος καὶ Οὐάλης καὶ Δωρόθεος καὶ Τιμόχαρις καὶ οἱ περὶ αὐτοὺς. ὅθεν, φιλομαθέστατε, ἀναγκαῖον ὔψιθην, μᾶλλον δὲ φιλότιμον, ταύτῃ τῇ παραδόσει κεκρῆσθαι, ἥνπερ καὶ οἱ ἀνατολικοὶ ἡστάσαντο, τουτέστι τὴν ἐνιαύσιον γένεσιν, ἤτοι τοῦ Ἡλίου εἰς τὸ πρῶτον λεπτὸν τῆς πρώτης μοίρας τοῦ Κριοῦ εἰσερχομένου κατὰ τὴν βασιλεύουσαν πόλιν ὅπου ἂν εἴη· οἱ δὲ κατὰ τὴν τῶν Σαρακηνῶν βασιλεύουσαν πόλιν, ὅπου ἀνελήφά μου τὴν ψηφοφορίαν, ἥτις ἐστὶν ἀνατολικωτέρα Βαβυλῶνος, τῆς δὲ Ἀλεξανδρείας, καθώς ἐνδοκιμάσαι ὥρας σγʹ, ιεʹ· ὃ ἐστιν ιτλʹ. ὀνομάζεται δ’ αὕτη Εἰρηνόπολις, τῇ δὲ τῶν Σύρων διαλέκτῳ Βαρδαδά· τὸ δὲ πλάτος αὐτῆς ἐκ τοῦ ἰσημερινοῦ ἡμισφαιρίου κατὰ τὴν ἐπὶ τὰ βόρεια μέρη ἀπόκλισιν μοιρῶν λγʹ. ἐπεὶ δὲ εὗρον τοὺς τῆς ἀνατολῆς σοφοὺς ἐπιτηδευομένους τὴν τοιαύτην ἐνιαύσιον τροπὴν πρὸς