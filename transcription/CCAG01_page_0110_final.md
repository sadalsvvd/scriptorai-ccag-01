Ἄρης Παρθένου ἠʹ, Ζεύς Ὑδροχόου ἠʹ, Ἀφροδίτη Διδύμων ζʹ, Ἑρμῆς Λέοντος ** δυ(τικός) ἀφαιρετικός, ὡροσκόπος Παρθένου βʹ, μεσουράνημα Ταύρου κςʹ, ἀναβιβάζων Κριοῦ ιαʹ, κλῆρος τύχης Τοξότου κθʹ·  
λαβὼν <τόν> πλέοντα καὶ διέποντα — ἦν Κρόνος καὶ Ἄρης — καὶ πάλιν ἑωρακὼς Κρόνον καὶ Ἄρεα ὡροσκοποῦντας, τὴν δὲ Σελήνην πρὸς Κρόνον φερομένην, μετὰ δὲ εἶπον μεγάλῳ μὲν χειμῶνι περιπεπτωκέναι τὸ πλοῖον· σύζεσθαι δὲ αὐτό, διὰ τὸ τὴν Ἀφροδίτην καὶ τὴν Σελήνην ὁρᾶσθαι ὑπὸ τοῦ Διός, καὶ τὴν ἑβδομάδα αὐτῶν πρὸς Δία φέρεσθαι, καὶ τὸ δωδεκατημόριον αὐτῶν πρὸς Δία· ὅτι δὲ ἡ εὑρυμένη τῆς καταρχῆς περὶ πλοίου ἀφανὴς ἐτύγχανεν, ὥρα τὸν κλῆρον τῆς τύχης ἐν Τοξότῃ, ἔνθα παρανατέλλει ἡ Ἀργώ, ἀλλὰ δὴ καὶ τὸν κύριον αὐτοῦ ἐν καθύπνῳ ζῳδίῳ. ἑωρακὼς δὲ τὸν ὡροσκόπον ἐν Διδύμῳ καὶ τὸν κύριον τοῦ ὡροσκόπου ἀφαιρετικόν, καὶ τὴν κυρίαν τοῦ μεσουρανήματος τὴν Ἀφροδίτην ἐν Διδύμῳ καὶ τὸν κύριον τῆς τύχης ἐν Διδύμῳ καὶ τὸν ὑποδεδεγμένον τὸν κύριον τοῦ κλήρου τῆς τύχης ἐν Διδύμῳ καὶ τὸν οἰκοδεσπότην τῆς Σελήνης ἐν Διδύμῳ, εἶπον ὅτι οὗτοι ἀπὸ πλοίου εἰς πλοῖον μεταβήσονται. διὰ δὲ τὸ τὴν Ἀφροδίτην πτερωτὸν εἶναι κατὰ τὸν Τοξότην, εἶπον ὅτι πτερωτὰ τινὰ φέρουσι μεθ᾽ ἑαυτῶν· καὶ διὰ τὸ εἶναι τὴν Σελήνην οἴκῳ Ἄρεως καὶ ὁρίοις Ἑρμοῦ, εἶπον ὅτι καὶ βιβλία τινὰ ἢ χάρτας μεθ᾽ ἑαυτῶν εἰκός αὐτοὺς ἐνεγκεῖν, καὶ τινὰ σκεύη χαλκὰ διὰ τὸν Σκόρπιον.  
ἑωρακὼς δὲ ὅτι τῇ Σελήνῃ παρανατέλλει ὁ Ἀσκληπιός, εἶπον ὅτι καὶ ἰατρικὰ σκεύη φέροισι μεθ᾽ ἑαυτῶν. πότε δὲ ὀφείλει ἐλθεῖν, εἶπον ὅτι τῆς Σελήνης οὔσης ἐν Ὑδροχόῳ. ἦλθον καὶ ἐρωτηθέντες εἶπον τὴν βραδυτῆτα ἐν τῷ πελάγῳ, ἴσμεν μεγάλου γενομένου χειμῶνος καὶ διαχωρισθείσης τῆς θαλάσσης, ὁ αὐχὴν εἰς πέτραν ἔκρουσε καὶ ἐκλάσθη, καὶ μεγάλως ἐχειμάσθησαν· εἰσελθόντες δὲ εἰς ὅρμον, μεταβαλόντες τὸν γόμον εἰς ἕτερον πλοῖον, ὅτου ἦλθον φέροντες μεθ᾽ ἑαυτῶν, στρουθία δήτα πτερωτὰ καὶ χάρτην λιτὸν διὰ τὸν Ἑρμῆν ἀφαιρετικὸν εἶναι, καὶ σκεύη μαγειρικὰ διὰ τὸν Σκόρπιον καὶ φαρμακοθήκην πεπληρωμένην διὰ τὸν Ἀσκληπιὸν καὶ τὴν Ὑγείην.  
                                                                                 [F. C.]  

---

Γ. 113 (236v). Σʹ. Δημητρίου¹ περὶ δραπετευόντων.

Ὁ ὡροσκόπος ἐστὶν ὁ δραπετεύων καὶ ὁ χρόνος τῆς εὑρέσεως αὐτοῦ, τὸ μεσουράνημα ἡ αἰτία τῆς φυγῆς, τὸ δῦνον τὸ ἀποτέλεσμα τοῦ δραπετεύσαντος, τὸ ὑπόγειον εἰς ποῖον κλίμα ὑπάγει καὶ ποῦ μέλλει μένειν. ἐὰν οὖν Κριοῦ ὡροσκοποῦντος δραπετεύσῃ τις, εὑρεθῇ— 

¹ Demetrius alioquin ignotus esse videtur.