καὶ ὅρια καὶ δεκανοὺς καὶ πρόσωπα καὶ μονομοιρίας· τοὺς δὲ κλήρους ὡς ἂν ἕκαστος βούληται, κατὰ τὴν παρ᾿ ἕκαστα χρείαν ἐκτιθέσθω· ἔχει δὲ τὸ ὑπόδειγμα τοῦ θέματος οὕτως· ὑποκείσθω ἔτος ἀπὸ τῆς τοῦ Διοκλητιανοῦ βασιλείας ἀρχῆς, οὗ, ὅπερ ἐστὶν ἀπὸ τῆς τοῦ Μακεδόνος Ἀλεξάνδρου τελευταῖς ἡμέραις, μηνὶ κατὰ Ἀλεξανδρέας Ἀθὺρ πρώτῃ, ὥρᾳ ἡμέρᾳ καιρικῇ, πρὸς τὴν ἐν Αἰγύπτῳ Ἀλεξάνδρειαν Ζʹ ιβʹ· κατὰ τὸν χρόνον οὖν τοῦτον καὶ τὸν τόπον τὸν εἰρημένον, τουτέστιν τὴν Ἀλεξάνδρειαν, ἐψηφίσαμεν τάς τε ἐποχὰς τῶν ἀστέρων καὶ τὰ κέντρα ἀκριβῶς, καὶ ἐξεθέμεθα αὐτὰ ἄνευ τροπῆς, διὰ τὸ οὕτως καλῶς δοκεῖν τῷ θείῳ Πτολεμαίῳ· εἰσίν οὖν αἱ τῶν ἑπτὰ πλανωμένων ἐποχαί, καὶ τὰ κέντρα, καὶ οἱ κλήροι οὕτως· Ἥλιος Σκορπίου Δʹ κβʹ· Σελήνη Ταύρου ΙΗʹ ιʹ· Κρόνος Κριοῦ ΚΔʹ κηʹ· Ζεὺς Παρθένου Δʹ ιβʹ· Ἄρης Λέοντος ΙΖʹ λεʹ· Ἀφροδίτη Καρκίνου ΙΗʹ κδʹ· Σελήνη πρὸς Ταύρου Γʹ ζʹ· ἀναβιβάζων Κριοῦ Ιζʹ δʹ. Ἥλιος Σκορπίου Δʹ κβʹ. . . . . . . . . [Α. Ο.]

Γ. 144r. Καθολικὴ παραγγελία περὶ καταστημάτων Σύρου¹.

Τὴν ἀρχὴν τῆς παρατηρήσεως περὶ τοῦ ἑνιαυσίου καταστήματος ποιούμεθα ἀπὸ ιθʹ τοῦ παρὰ Ῥωμαίοις Ἰουλίου μηνὸς· ἐν ταύτῃ γὰρ τῇ ἡμέρᾳ [μάλλον ἀπὸ τῆς τοῦ Κυνὸς ἐπιτολῆς τῇ ιθʹ τοῦ Ἰουλίου μηνός. ἐν ταύτῃ τῇ ἡμέρᾳ] μετὰ δύνσιν Ἡλίου προσήκει ἀκριβῶς βλέπειν τὸν ἀέρα διανυκτερεύοντα· καὶ ἐὰν μὲν φανῶσιν νέφη πάραυτα τοῦ δύναι τὸν Ἥλιον, χάλαζαν δηλοὶ ἔσεσθαι κατὰ τὴν ἀρχὴν τοῦ Ὀκτωβρίου μηνὸς· ἐὰν δὲ ἐν τῷ μέσῳ τῆς νυκτὸς, περὶ τὴν μέσην τοῦ μηνός· ἐὰν δὲ τῇ αὐγῇ ταῦτα φανῶσιν, περὶ τὸ τέλος τοῦ μηνὸς γενήσεται τὸ ἀποτέλεσμα. καὶ ἁπλῶς εἰπεῖν, κατὰ τὸ ἀνάλογον τῶν ὡρῶν τῆς νυκτός λογίζου καὶ τὴν περίστασιν γενέσθαι ἐν ἐκείνῃ τῇ ἡμέρᾳ τοῦ μηνός. καὶ ἐὰν μὲν παχέα φανῶσιν τὰ νέφη, δηλοὶ μεγάλην ἔσεσθαι χάλαζαν· εἰ δὲ λεπτά, ψιλὴν· εἰ δὲ δροσιὰ γένηται, ἀέρα δηλοῖ· κυρίως δὲ ἐκεῖ γενήσεται ἢ χάλαζα ὅπου τὰ νέφη ἐφάνησαν. ἐὰν δὲ μήτε νέφη

¹ De Syro, cf. supra, p. 131, n. 1.