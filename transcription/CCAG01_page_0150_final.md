ροῦται τὸ θέρος· ὃ ἐστὶ πῦρ. πάλιν γινόμενος ὁ ἥλιος ἐν Ζυγῷ τροπικῷ ζῳδίῳ τροπὴν ἄγει μετοπωρινὴν καὶ ἰσημερινὴν καὶ ἀπὸ τότε τρέπεται ὁ ἀὴρ ἐπὶ τὸ ψυχινώτερον· ἡ δὲ νὺξ μηκύνεται ἀπὸ τῶν ἴσων ὡρῶν· πάλιν γινόμενος ἐν Σκορπίῳ στερεῷ ζῳδίῳ σταθερότερον καὶ ἀμετάτρεπτον ποιεῖ τὸν ἀέρα τοῦ μετοπώρου, ἀφαιρῶν τὸ μέγεθος τῆς ἡμέρας καὶ προστιθεὶς εἰς τὸ μέγεθος τῆς νυκτός· πάλιν γινόμενος ἐν Τοξότῃ διωσίμῳ ζῳδίῳ ἐπαμφοτερίζει τὸν ἀέρα καὶ ποιεῖ τὴν σύγκρασιν αὐτοῦ μεταξὺ τοῦ μετοπώρου καὶ τοῦ χειμῶνος· ἐπὶ πλέον δὲ ἀφαιρεῖ ἀπὸ τοῦ μεγέθους τῆς ἡμέρας καὶ προστίθησι εἰς τὸ μέγεθος τῆς νυκτός. ἐν ταύτῃ [fol. 85r] οὖν τῇ τριζωδίῳ πληροῦται τὸ μετόπωρον, ὃ ἐστὶ γῆ.

πάλιν γινόμενος ὁ ἥλιος ἐν Αἰγοκέρῳ τροπικῷ ζῳδίῳ ποιεῖ τροπὴν χειμερινὴν· καὶ ἀπὸ τότε τρέπεται ὁ ἀὴρ ἐπὶ τὸ χειμονικώτερον καὶ ἄρχεται ἡ ἡμέρα αὔξειν, ἡ δὲ νὺξ λήγει· πάλιν γινόμενος ἐν Ὑδροχόῳ στερεῷ καὶ χειμερινῷ ζῳδίῳ σταθερότερον καὶ ἀμετάτρεπτον ποιεῖ τὸν ἀέρα τοῦ χειμῶνος, ἀφαιρῶν ἀπὸ τοῦ μεγέθους τῆς νυκτός καὶ προστιθεὶς εἰς τὸ μέγεθος τῆς ἡμέρας· πάλιν γινόμενος ἐν Ἰχθύσι διωσίμῳ ζῳδίῳ ἐπαμφοτερίζει τὸν ἀέρα καὶ ποιεῖ τὴν σύγκρασιν αὐτοῦ μεταξὺ τοῦ χειμῶνος καὶ τοῦ ἔαρος, ἀφαιρῶν τοῦ μεγέθους τῆς νυκτός καὶ προστιθεὶς τῷ μεγέθει τῆς ἡμέρας, ἐπὶ τὰς ἰσημερινὰς ὥρας. ἐν ταύτῃ τῇ τριζωδίῳ ἀπαρτίζεται ὁ χειμερινὸς ἀὴρ, ὃ ἐστὶν ὕδωρ.

1 Περὶ ἀρρενικῶν καὶ θηλυκῶν ζῳδίων καὶ ἀρρενομένων καὶ τεθηλυμμένων τόπων καὶ ἀστέρων.

Ἀρρενικὰ μὲν ζῳδία ἐστιν ἓξ· Κριός, Δίδυμοι, Λέων, Ζυγός, Τοξότης, Ὑδροχόος· θηλυκὰ δὲ ἓξ· Ταῦρος, Καρκίνος, Παρθένος, Σκορπίος, Αἰγόκερως, Ἰχθύες· ἀρρενικοὶ δὲ τόποι εἰσὶν ἀπὸ τοῦ μεσουρανήματος ἕως τοῦ ὡροσκοπίου· θηλυκοὶ δὲ ἀπὸ τοῦ ὡροσκοπίου ἕως τοῦ ὑπὸ γῆν· πάλιν ἀρρενικοὶ τόποι ἀπὸ τοῦ ὑπὸ γῆν ἕως τοῦ δυτικοῦ κέντρου· θηλυκοὶ δὲ ἀπὸ τοῦ δύνοντος ἕως τοῦ μεσουρανοῦντος. τούτων οὖν τῶν δεκατέσσαρων τεταρτημορίων δύο μὲν ἄρρενοῦνται καὶ δύο θηλύνονται. πάλιν δὲ ἀρρενικοὶ ἀστέρες εἰσίν Ἥλιος, Κρόνος, Ζεύς, Ἄρης,