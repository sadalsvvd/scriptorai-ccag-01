APPENDIX

Καρκῖνος ἐν τῷ ὑπὸ τὴν τύχην ὑδατιῶδες ζῴδιον, ἔσται ἡ κράσις ἄριστη. πάλιν ἐὰν ζητῇς τὰς ἐπαναφοράς καὶ τὰ ἀποκλίματα τῶν κέντρων, εὑρήσεις αὐτὰ κατὰ τὰ τέσσαρα στοιχεῖα ἀκολούθως κείμενα.

4. Περὶ ζωδίων λεπρωδῶν καὶ ἀλφωδῶν καὶ ψωροποιῶν ἢ λειχήνων.
Ψώρας λέπρας λειχήνας ἀλφρούς ποιεῖ ἡ Σελήνη κακουμένη ἐν Κριῷ, Καρκίνῳ, Σκορπίῳ, Αἰγόκερῳ, Ἰχθύσιν· οὐ μόνον δὲ ἡ Σελήνη, ἀλλὰ καὶ ὁ κλῆρος τῆς τύχης ἢ τοῦ δαίμονος ἐν τοῖς ζωδίοις τούτοις τετυχηκότες καὶ ὑπὸ κακοποιῶν μόνον θεωρούμενοι. ποιοῦσι δὲ καὶ ὑποκύρτους τοὺς οὕτω γεννηθέντας.

5. Περὶ ζωδίων ἀσελγῶν.
Ἀσελγὴ καὶ παθοποιὰ ζῳά εἰσιν Κριὸς, Ταῦρος, Αἰγόκερως, Ἰχθύες, ἀπὸ μέρους δὲ καὶ Ζυγός· περὶ δὲ τούτων ἀκριβῶς ἐν τοῖς πρόσθεν εὑρήσεις.

6. Περὶ ζωδίων σινοποιῶν εἰς τοὺς ὀφθαλμούς.
Σινοποιὰ δὲ ζῷδια εἰσὶν ἐπὶ τοὺς ὀφθαλμούς: Ταῦρος διὰ τὴν Πλειάδα, Καρκῖνος διὰ τὸ νεφέλιον, Σκορπῖος διὰ τὸ κέντρον, Τοξότης διὰ τὴν ἀκίδα, Αἰγόκερως διὰ τὴν ἄκανθαν, Ὑδροχόος διὰ τὴν κάλπην, ἀπὸ μέρους δὲ καὶ Λέων· καὶ περὶ τούτων δὲ ἀκριβέστερον εὑρήσεις ἐν τοῖς ἔμπροσθεν.

7. Περὶ ὑψωμάτων καὶ ταπεινωμάτων.
Εἰρηκότες οὖν ἀκολούθως πᾶσαν τὴν φυσικὴν σύγκρασιν τῶν Ζωδίων, ἐπὶ τὰς αἰτίας τῶν ὑψωμάτων καὶ ταπεινωμάτων καὶ ἐναντιωμάτων τῶν ἀστέρων <ἐλευσόμεθα>· τίνως ἕνεκεν ἔνθα ὑψοῦται ὁ Ἥλιος, ἐκεῖ ταπεινοῦται ὁ Κρόνος, καὶ ἔνθα ὑψοῦται ὁ Κρόνος, ἐκεῖ ταπεινοῦται ὁ Ἥλιος· λέγομεν γὰρ εἶναι τὸν Ἥλιον πυρὸς καὶ φωτὸς ταμεῖον καὶ τῆς ἡμέρας δεσπότην· τὸν δὲ Κρόνον πάλιν ψυχρὸν σημαίνοντα τὸ σκότος. ἔνθα οὖν ὑψοῦται τὸ τῆς ἡμέρας φῶς, ἐκεῖ ταπεινοῦται τὸ σκότος καὶ ἡ νύξ καὶ θερμαίνεται τὸ ψυχρόν· ἔνθα δὲ τὸ σκότος ὑψοῦται, ἐκεῖ...