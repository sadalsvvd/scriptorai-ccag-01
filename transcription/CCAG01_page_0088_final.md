τῶν βιβλίων· καὶ διὰ τοῦτο σύγχυσις γίγνεται τοῦ νοὸς τοῦ ταῦτα ἀναγινώσκοντος. ἐγὼ δὲ ἐξεθέμην τὴν τοιαύτην βίβλον, συνοπτικῶς δηλοῦσαν ἐν αὐτῇ τὰ ἀναμφίβολα καὶ τὰ τῶν λόγων κρείττονα ἀπὸ τε τῶν βιβλίων τοῦ Πτολεμαίου καὶ τοῦ Ἑρμοῦ, τῶν μεγάλων σοφῶν καὶ πολυμαθῶν, ὡσαύτως καὶ ἀπὸ τῶν βιβλίων τῶν καταλειφθέντων παρὰ τῶν πρὸ ἐμοῦ τοῖς παισὶν αὐτῶν εἰς κληρονομίαν. Οἱ ἐκθέμενοι δὲ τὰ βιβλία εἰσὶν οὗτοι·

Ὁ Ἑρμῆς ἐξέθετο βιβλία κδ΄· ἀφ’ ὧν εἰσι γενεθλιαλογικά ις΄, περὶ ἐρωτήσεων ἐ΄, περὶ τῶν μοίρων τῶν ζῳδίων δύο, καὶ περὶ λογισμοῦ α΄.

Ὁ Πλάτων βιβλία ζ΄· ἦγουν περὶ γενεθλίων ἐ΄, καὶ περὶ ἐρωτήσεων β΄.

Ὁ Δωρόθεος βιβλία ια΄· ἦγουν περὶ γενεθλίων δ΄, περὶ ἐρωτήσεων γ΄, περὶ λογισμοῦ γ΄, καὶ περὶ τῶν συνόδων α΄.

Ὁ Δημόκριτος βιβλία ιδ΄· ἦγουν περὶ γενεθλίων ζ΄, περὶ ἐρωτήσεων δ΄, περὶ τῶν συνόδων δύο, περὶ λογισμοῦ α΄, καὶ περὶ τῶν κλιμάτων α΄.

Ὁ Ἀριστοτέλης βιβλία ι΄· ἦγουν περὶ γενεθλίων γ΄, περὶ ἐρωτήσεων δύο, περὶ τῆς δυνάμεως τῶν ἀστέρων καὶ τῶν ζῳδίων καὶ τῆς συμφωνίας αὐτῶν ε΄.

Ὁ Ἀντικοῦς βιβλία ζ΄· ἦγουν περὶ γενεθλίων ε΄, καὶ περὶ ἐρωτήσεων β΄.

Ὁ Οὐάλης βιβλία δέκα ἔχοντα τὰς δυνάμεις τῶν ὅλων βιβλίων.

Ὁ Ἐρασίστρατος βιβλία ια΄· ἦγουν περὶ γενεθλίων δ΄, περὶ τῆς δυνάμεως τοῦ Ἡλίου πρὸς τοὺς ἀστέρας α΄, περὶ λογισμοῦ α΄, περὶ ἐρωτήσεων δύο, περὶ τῶν συνόδων δύο, καὶ περὶ τῶν φαρταρίων α΄.

Καὶ ὁ Στόχος βιβλία ζ΄· ἦγουν περὶ γενεθλίων γ΄, περὶ ἐκλείψεων α΄, περὶ συνόδων α΄, καὶ περὶ εὐτυχιῶν καὶ ἀτυχιῶν α΄.

Οἱ δὲ Πέρσαι ἐξέθετο βιβλία μδ΄· εἰς ἃ καὶ ἐδήλωσαν τὰ τε παρεληλυθότα καὶ τὰ μέλλοντα· ἐξέθετο δὲ καὶ ἕτερα δύο μεγάλα καὶ ἀναγκαῖα βιβλία, τὸ μὲν πρῶτον περὶ γενεθλίων καὶ τὸ ἕτερον περὶ ἐρωτήσεων, ἔχον ἕκαστον βιβλίον κεφάλαια α΄, ἔχον ἕκαστον αὖθις κεφάλαιον λόγους δ΄· ἃ καὶ ἔστιν ἀποδεδομένα εἰς Ἰνδίαν μὴ ἐκβληθέντα πρὸς ἡμᾶς.

Ταῦτά εἰσι τὰ βιβλία τὰ εὑρεθέντα ἐν ταῖς ἡμέραις ἡμῶν, περὶ ὧν καὶ, ὡς εἴρηται, ἐδήλωσα, ὅπως γνώσητε ὅτι πολλὰ ἐκοπίασα πρὸς τὸ παρεκβαλεῖν καὶ ἐκθεῖναι τὴν παροῦσαν βίβλον ἀπὸ τῶν ῥηθέντων βιβλίων συνοπτικῶς ἐν τέσσαρσι λόγοις.

             [Ἀ. Ο.]

γενέθλια λογικά cod.   19 γενεθλίων cod., ut infra 27.   21 βιβλίων] ἢ ἀστέρων?  
22 ι΄ cod., α΄ add.   25 γενεθλίων, ve suprascr. cod.   30 α΄] ἃ cod. Numerus corruptus.  
31 ἀποτεθόμενα (π alterum dubium est) cod. Scripsi ἀποδεδομένα, Ἰνδία cod.

1 [Ἀντικοῦς haud aliud est atque Ἀντίοχος (cf. supra, p. 66), quod nomen arabice Antikus scriptum erat. Στόχος quid significet nescio, nisi forte ex Στωικός corruptum sit. Mirum est Πτολεμαίου Τετράβιβλον non commemorari. — F. C.]