APPENDIX

μὲν γὰρ εἴη εἰς ἴδιον τρίγωνον ἢ οἶκον, ἔσται αὐτόχθων ὁ ἰατρός καὶ οὐ ξένος· εἰ δὲ εἰς ἀλλοτρίους τόπους εἴη, ἔσται ὁ ἰατρὸς ξένος. φησὶ δὲ ὁ Δωρώθεος καὶ ταῦτα τὰ σχήματα ἐπικίνδυνα εἶναι, οἷον τά τε ἑβδομαδιακὰ καὶ ἐννεαδικὰ τῶν κλιμακτηρίων· εἰ γὰρ αἱ συναγόμεναι, φησίν, ἡμέραι ἀπὸ τῆς γενέσεως αὐτῆς τοῦ νοσοῦντος ἕως τῆς κατακλίσεως, καὶ μεριζόμεναι παρὰ τὸν ζʹ καταλήξωσιν εἰς τὸν ζʹ ἢ μεριζόμεναι παρὰ τὸν θʹ καταλήξωσιν εἰς τὸν θʹ, κλιμακτὴρ ἔσται τῇ γενέσει ἐκείνῃ· ἢ ἐὰν κατάρξηται νοσεῖν, ἐπικινδύνως νοσήσει.

σκοπεῖν δὲ φησὶν ὁ αὐτὸς καὶ τοῦτο· λαβὼν ἀπὸ τοῦ κατὰ γένεσιν Ἡλίου ἐπὶ τὴν κατὰ γένεσιν Σελήνην τὸν τῶν ζωδίων αὐτῶν τοῦ διαστήματος ἀριθμόν, συναριθμῶν καὶ αὐτὰ τὰ ζῷδια ἐν οἷς εἰσὶν ἐξ ἀρχῆς οἱ δύο φωστῆρες, ἔχων οὖν, ὡς εἴρηται, τὴν τοιαύτην τῶν ζωδίων ποσότητα, λάβε καὶ τὰς ἀπὸ τῆς ἀρχῆς τῆς γενέσεως ἕως τῆς κατακλίσεως ἡμέρας, καὶ ταύτας μέρισον παρὰ τὴν ποσότητα τῶν ζωδίων, ὡς εἴρηται· καὶ ἐὰν ἀπαρτίζῃ ὁ ἀριθμὸς οὗτος τῷ πλήθει τῶν ἡμερῶν, ὁ κατακλιθεὶς ἐπικινδύνως νοσήσει.

καὶ ἄλλως δὲ φησὶ· σκόπει τὴν τῆς κατακλίσεως Σελήνην· ἐὰν γὰρ τύχῃ ἢ ἐν τῷ δʹ τόπῳ τῆς γενέσεως ἢ ἐν τῷ ζʹ ἢ ἐν τῷ ηʹ, ἢ ἔνθα ἦν ἡ Σελήνη αὐτὴ κατὰ πάξιν, κινδυνοῦδη τὴν νόσον καὶ ταῦτα ὑποφαίνει. σκοπεῖν δὲ δεῖ, φησὶ, τούς τε βʹ ἡλίους, τόν τε κατὰ πήξιν καὶ τὸν κατὰ πάροδον, καὶ ἔτι τὴν παροδικήν Σελήνην τῆς κατακλίσεως· καὶ ἐὰν αὐτὴ ἡ Σελήνη πρὶν ἑαυτὴν τετραγωνίσῃ συνάψῃ τινὶ τῶν ἡλίων, ἐλαφρῶτεράν τὴν νόσον δηλοῖ· ἐὰν δὲ πρὸ τοῦ συνάψαι τινὶ τῶν ἡλίων ἑαυτὴν τετραγωνίσῃ, φαῦλον τὸ σημεῖον.

ὁ δὲ Ἰουλιανὸς καὶ ταῦτα προστίθησι· τελευτήσουσι, φησὶ, οἱ νοσοῦντες οἷς τὰ φῶτα ἐν τοῖς ἐκλειπτικοῖς τόποις ἐκακώθη, ἢ ἐφ᾿ ὧν Κρόνος καὶ Ἄρης ἐν τοῖς ἐκλειπτικοῖς ὄντες τοῖς φωσίν ἐμαρτύρησαν, καὶ μάλιστα λοιμώδη νοσοῦντων νόσον· τὸ δ᾿ αὐτὸ καὶ ἐπὶ πολεμοῦντων καὶ πλεόντων γίνεται, ἀπόλλυνται γὰρ ὀχλικῶς. κἂν πρηστήρῳ ἢ πυρὸς ἢ κατακλυσμοῦ ἢ χειμῶνος μεγάλου καταρχὴ ὑπὸ τοιούτῳ γένηται σχήματι, κοινὴν τὴν φθοράν σημαίνει. εἰ δὲ κομήτης ἢ δοκίς ἢ τι τοιοῦτο φανεῖ***.

καὶ ἐν τροπικοῖς Κρόνος Ἄρης στηρίζοντες