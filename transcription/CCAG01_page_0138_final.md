Σελήνης· σκόπει οὖν· ὅταν ᾖ τοῦ ἔτους ὁ κύριος κακοποιὸς καὶ ὡροσκοπῇ, <ἢ> ἐν τῷ δύνοντι τύχῃ, ἀβροχίαν σημαίνει· καὶ ὅταν ᾖ κακοποιὸς ἐπίκεντρος μὴ ἔχων λόγον πρὸς τὸ ἔτος, ἀλλὰ καὶ τοὐναντίον ὅταν ἡ ἀγαθοποιὸς ἐπὶ τινος τῶν κέντρων, ἕτερος δὲ κακοποιὸς ὑπὸ γῆν, ἀβροχίαν δηλοῖ· καὶ ὅταν ᾖ ὁ τοῦ Διὸς ἢ ὁ τῆς Ἀφροδίτης καὶ ὁ τοῦ Ἑρμοῦ καὶ ἡ Σελήνη ἐπὶ τοῦ ὑδροσκόπου ἢ ἐν τῷ δύνοντι, ὑετηρίαν σημαίνει· ἐὰν δὲ ἐν τοῖς λοιποῖς δύο κέντροις, σύμμετρον ὕετὸν σημαίνει καὶ μάλιστα τῶν κακοποιῶν ἀποκεκλικότων. ἐὰν ἡ Σελήνη μετὰ Ἑρμοῦ ἐν ὄψῳ δήποτε Ζωδίῳ ἐπὶ ἐνὸς τῶν κέντρων καὶ μάλιστα τοῦ ὑπὸ γῆν, πανταχοῦ βροχὴν ἔσεσθαι σημαίνει· καὶ ὅταν οἱ ἀγαθοποιοὶ ἅμα καὶ οἱ κακοποιοὶ ἀποκλίνωσι τῶν κέντρων, μόνον δὲ Σελήνη καὶ Ἑρμῆς ἐπίκεντροι, ὕετὸν σημαίνουσι· καὶ ὅταν ἡ κακοποιὸς μὲν ἐπίκεντρος, ἀγαθοποιὸς δὲ ἐπὶ τοῦ δύνοντος ἢ ἐν τῷ ὑπὸ γῆν, βροχὴν σύμμετρον δηλοῦσιν· τὸ δὲ ἔτι ἀκριβέστερον, ἐὰν ἡ καὶ ὁ κακοποιὸς ἐπὶ ἐνὸς τῶν κέντρων· ὅταν δὲ οἱ κακοποιοὶ ἐπίκεντροι καὶ ἡ Σελήνη σὺν τῷ Ἑρμῇ ἢ ἐν ἀποκλίμασιν, ὑετηρίαν σημαίνουσιν· ὅταν δὲ οἱ κακοποιοὶ λόγον ἔχωσι πρὸς τὸ ἔτος, ἑνιαχοῦ μὲν ὑετίζει, ἑνιαχοῦ δ' οὔ. ὅμως χρὴ ἡμᾶς λαμβάνειν τὸν τοῦ ἔτους ἀστέρα ἢτοι τὸν σημαίνοντα τὸν ὑετόν, τὸν ἐπὶ τοῦ ὑδροσκόπου ἢ ἐπὶ τοῦ δύνοντος ἢ τὸν ἐκ Ζωδίου εἰς Ζῷδιον τὴν μετάβασιν ποιούμενον. ἐγὼ δὲ ἐν πείρᾳ ἔσχον ὅτι ἐν ὄψῳ δήποτε κέντρῳ ἐὰν εὑρεθῇ ἀγαθοποιός, δεῖ σύγκρασιν ποιεῖσθαι ἐξ αὐτοῦ καὶ ἐκ τοῦ ἐφ’ οὗ ἐφέστηκε Ζωδίου. δεῖ δὲ εἰδέναι ἐν τῷ καιρῷ τῆς βροχῆς ἐπιτήδεια τάδε Ζώδια· Ἰχθύας, Κρόνον, Καρκῖνον, Λέοντα, Ὑδροχόον· καὶ ἐκ τούτων τῶν ἑ' ὁ Λέων καὶ ὁ Ὑδροχόος πλεονάζουσιν εἰς βροχήν· ὑετοποιούς δὲ ἀστέρᾱς φημι Σελήνην καὶ Ἀφροδίτην καὶ Ἑρμῆν· ἐκ δὲ τῶν τριῶν ὁ Ἑρμῆς...