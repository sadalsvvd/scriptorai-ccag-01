CODICES FLORENTINI — APPENDIX

εἶναι λέγε τὰ ἀπολλύμενα. Ἥλιος καὶ Σελήνη ὡροσκοποῦντες ἢ μεσουρανοῦντες, ἔμπροσθεν ὀφθαλμῶν, ἢ ἐν ἀνοικτῷ τόπῳ ἢ φωτεινῷ ἢ ἱερῷ ἢ δημοσίῳ κεῖσθαι λέγε. Κρόνος μετὰ Ἡλίου ἐπίκεντρος, ἀπελευθέρους λέγει τοὺς κλέπτας· εἰ δὲ καὶ Ἑρμῆς συμπαρῇ τούτοις, εἰς δοῦλος καὶ εἰς ἐλεύθερος· Ζεὺς μετὰ Ἡλίου ἢ μετὰ Σελήνης οἰκοδεσπότης, *** ἔσται ὁ κλέπτων· ὁ Ἄρης μετὰ Σελήνης ἢ μετὰ Ἡλίου, ἀπελευθέρους ἢ δούλους λέγει τοὺς κλέπτας καὶ ὀξεύθυμους καὶ βιαίους· Ἀφροδίτη μετὰ Σελήνης ἐν ἰδίῳ οἴκῳ ἢ Διός, ἐλευθέρους λέγει· Ἑρμῆς μετὰ Ἡλίου ἢ Σελήνης, παῖς ἢ ἔφηβος· οἱ ἀστέρες ὑπὸ δύνσιν ὄντες τοῦ Ἡλίου, πρεσβυτέρους λέγουσι τοὺς κλέπτας, καὶ ἡ Σελήνη γραῖδας· ἀνατολικοὶ δὲ ἔξωι νεωτέρους, ἐσπέριοι μέσους. Σκέπτου δὲ καὶ ἀπὸ τῶν ἀστέρων καὶ τῶν φάσεων αὐτῶν οὕτως· ὁ Ἑρμῆς σημαίνει παῖδας, Ἄρης νεανίσκους, Ζεὺς μεσήλικας, Κρόνος πρεσβυτέρους. Σελήνη μετὰ Ἡλίου ἐν τῷ ὑπογείῳ, ἀνεύρετα σημαίνει τὰ ἀπολλύμενα· Σελήνη καὶ Ἥλιος ἐν τῷ μεσουρανῆματι, εὕρετα ποιούσιν δι' ἀφωτίστου φάσεως. ὁ δὲ τὸν κλέπτην σημαίνων, ἐὰν ἐν ἰδίῳ ὑψώματι τύχῃ, σημαίνει μακρόν, εἰ δὲ ἐν ταπεινώματι, μικρόν ἢ κοντόν, κατὰ δὲ τὰς ἀποστάσεις τῶν ὑψωμάτων καὶ ταπεινωμάτων, τὰς ἡλικίας. εἰ δὲ μετὰ ζ΄ τῆς κλοπῆς ἡμέρας ὑπὸ κρύψιν τοῦ Ἡλίου γέννηται ὁ τὸν κλέπτην σημαίνων, μέγα [καὶ] πείσεται ὁ κλέπτης· Ἄρει δὲ μαρτυρούντος τοῦ κλήρου τῆς τύχης, τραύμασι ἢ βασάνοις ἢ κινδύνοις ἐμπεσεῖται. τὸν κλήρον τῆς τύχης ἐὰν μὴ ἐπιβλέπῃ κακοποιός, λέγε κλέμμα μὴ γεγόνεναι· καὶ ὁ Ἥλιος εἰ ἤδη τὸν κλήρον τῆς τύχης, *** λέγε ἀπολέσθαι. ἐὰν Κρόνος ἢ <κατὰ> τὸ Ζῴδιον τοῦ ὑπογείου, ἐν σκοτεινῷ τόπῳ ἢ ἐν βαθεί· ἐὰν δὲ Ἄρης, ἐγγιστα χαλκείου ἢ τέκτονος ἢ ψηφοποιοῦ· ἐὰν δὲ Ἑρμῆς, ἐγγιστα διδασκάλου ἢ νομικείου ἢ τραπεζίτου ἢ λογοθεσίου· ἐὰν μήτε ὁ Ἥλιος μήτε ἡ Σελήνη βλέψωι τὸν ὡροσκόπον, δυσεύρετον τὸ κλαπεῖν· ἡ Σελήνη ἐν τῷ ὑπογείῳ, δυσχερής ἡ εὕρεσις. ὅταν θέλῃ γνῶναι ποῦ τὸ κλαπεῖν κεῖται ἢ ἀπενήνεκται, τότε ἐν τῷ ἀντιμεσουρανιοῦντι ποῖον ζῴδιον ὑπάρχῃ, καὶ τίνος οἶκος ὑπάρχῃ· ὅσα γὰρ εἰσιν ἕνυδρα ζῷα, δηλοῦσιν εἰς φρέαρ ἢ κρῆνην ἢ δεξαμένην ἢ τούτοις παραπλήσια· τὰ δὲ τετράποδα ζῷα, ὑποστάσεις ὕλας ὄρη, μάλιστα ὅπου τετράποδα αὐλίζεται ἢ νέμεται· τὰ δὲ ἀνθρωποειδῆ, εἰς χεῖράς τινος ἀπεληλυθέναι ἢ δεδώσθαι· ἐὰν Ζεὺς καὶ Ἀφροδίτη ὡς ἐκεῖ, ἐν τόπῳ καθαρίᾳ εὐπροσωπῇ κεῖμενον ἔσται· ἐὰν Κρόνος, ἐν σκοτεινῷ βαθεί ἢ ὑψηλῷ ἀκαθάρτῳ· ἐὰν δὲ Ἄρης, εἰς τεκτονικήν ἢ χαλκευτικήν ἢ εἰς μαγειρεῖον ἐγγὺς πυρός.