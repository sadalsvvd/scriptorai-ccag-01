APPENDIX

ὡροσκοποῦσιν ἢ τὸν ὡροσκόπον [διαμετρῶσιν] ἢ τὴν Σελήνην διαμετρῶσιν, μεγάλου κινδύνου καὶ χαλεποῦ τοῦτο τὸ σημεῖον· ἐὰν δὲ τούτων ὄντων, ἀγαθοποιοὶ ἐπιβλέπωσι τὸ σχήμα, βοήθεια ἔσται τῷ νοσοῦντι· ἐὰν δὲ κακοποιῷ συνάπτῃ, δυσφορία ἔσται καὶ τῶν πόνων ἐπίτασις καὶ μάλιστα ἐὰν ἐν ὁρίοις κακοποιοῦ τοῦτο συμβῇ· ὅταν δὲ ἀγαθοποιοῦ συνάπτῃ, εὐφορία γίνεται καὶ τῶν πόνων ἄνεσις καὶ μάλιστα ἐὰν ἐν ὁρίοις ἀγαθοποιοῦ. δεῖ δὲ σκοπεῖν καὶ ταῦτα·

λαβὼν τὴν τῆς Σελήνης ἐποχὴν ἐν τῷ καιρῷ τῆς καταρχῆς, βλέπε ἐκ τῶν ἐφημερίδων μετὰ ζ΄ ἡμέρας τὴν Σελήνην ἐρχομένην ἐν τῷ ἑαυτῆς σχήματι, τουτέστι τῷ τετραγώνῳ· μετὰ δὲ ἡμέρας θ΄ ἐν τῷ τῆς καταρχῆς ἔρχεται τριγώνῳ σχήματι· μετὰ δὲ ἡμέρας ἰδ΄ ἑαυτὴν διαμετρήσει δηλονότι· μετὰ δὲ ἡμέρας ιθ΄ ἐν τῷ δεξιῷ τριγώνῳ ἔρχεται· μετὰ δὲ ἡμέρας κα΄ ἐλεύσεται ἐν τῷ δεξιῷ τετραγώνῳ αὐτῆς σχήματι.

ταῦτα οὖν ἀκριβῶς δεῖ σκοπεῖν τὰ ἑʹ σχήματα τῆς Σελήνης, καὶ τίνι τῶν ἀστέρων μετὰ τὸ τῆς καταρχῆς σχήμα συνάπτειν μέλλει· εἰ μὲν γὰρ ἀγαθοποιῷ συνάπτῃ, εὐφορία γίνεται, εἰ δὲ κακοποιοῖς δυσφορία καὶ βλάβη· αἱ δὲ καταρχόμεναι νόσοι ἐν ἡμέρᾳ, διὰ ζ΄ ἢ διὰ ιθ΄ ἡμέρας κρίνονται· αἱ δὲ ἐν νυκτὶ, διὰ ἡμέρας ι΄ ἢ κα΄. ταῦτα οὖν σκοποῦν, οὐ μόνον τὴν ἡμέραν τῆς εὐφορίας ἢ δυσφορίας προγνῶσιν, ἀλλὰ καὶ τὴν ὥραν·

οἱ μὲν γὰρ ἀγαθοποιοὶ ἐν ταῖς κρίσεσιν ὑπαντῶντες τὴν Σελήνην, εὐφορίαν ποιοῦσιν· καθ᾽ ἣν ὥραν μοιρικῶς αὐτὴν ἐπιθεωρήσουσιν· οἱ δὲ κακοποιοὶ δυσφορίαν καὶ ἄλγος. ὁ Κρόνος βλαβερῶτερος γίνεται τοῖς ἐν νυκτὶ καταρχομένοις νοσεῖν, ὁ δὲ Ἄρης τοῖς ἐν ἡμέρᾳ. ἡ Σελήνη καὶ ὁ ὡροσκόπος ἐν τοῖς τροπικοῖς ζῳδίοις ὄντες, τὰς νόσους ὑποτροπιάζειν ποιούσιν.

οἱ δύο φωστήρες ὑπὸ γῆν εὑρεθέντες ἐν τῇ κατακλίσει, κακὸν σημεῖον δηλοῦσι τῷ νοσοῦντι, ἐὰν καὶ ἐξ ἄλλων τινῶν σημείων κάκωσις ἐπιφαίνηται· οὐδὲ γὰρ ἀπ᾽ ἑνὸς μόνου σημείου στοχαζομένους δεῖ προπετῶς καὶ ἀβασανίστως ἀποφαίνεσθαι, ἀλλ᾽ ἀπὸ πλειόνων πρὸς τὴν καλουμένην πλειοψηφίαν.

τῆς Σελήνης τὰ προειρημένα ἑʹ σχήματα κατὰ περίπατον ἀποτελοῦσης, ὡς εἴρηται, ἐὰν μὲν Κρόνος αὐτῇ μαρτυρήσῃ ἢ ...