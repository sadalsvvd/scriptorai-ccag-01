λάβρα τοῦτο πεποιηκὼς· σκόπει δὲ καὶ τὰς φάσεις τῶν ἀστέρων μὴ ὑψοῦνται ἢ ταπεινοῦνται καὶ οὕτως λέγε τοὺς φθείροντας, εἰ ὑψηλοὶ ἢ ταπεινοὶ εἰσι τῇ τύχῃ. ἐὰν Ζεύς εὑρεθῇ κύριος τοῦ κλήρου τοῦ γάμου καὶ δύνη, ἀπὸ γένους ἔσται ὁ τοῦτο πεποιηκὼς καὶ πλοῦσιοι ἔσονται ἢ ὀνομαστοί. ἐὰν Ἀφροδίτη εὑρεθῇ οἰκοδεσπότης τοῦ κλήρου τοῦ γάμου, καὶ εὑρεθῇ ἐν δυτικῷ κέντρῳ, ἐξ ἀπάτης καὶ γέλως τοῦτο γεγενῆσθαι σημαίνει· ἐὰν δὲ καὶ Ἄρης ἐπιθεωρήσῃ, χάριν τοῦ ἐπιχειρήματος εἰς κρίσιν ἤλθεν ὁ τοῦτο πεποιηκὼς. ἐὰν ὁ κλῆρος τοῦ γάμου τύχῃ, ἔνθα <Ἀφροδίτη> ἐστὶ τοῦ Ἑρμοῦ ὡροσκοποῦντος <ἦ> ἐπικέντρου ὄντος ἐν ἄρσενικῷ Ζῳδίῳ, παιδεραστὰς ἀποτελεῖ· εἰ δὲ καὶ ἐπιθεωρήσῃ τὸν κλῆρον τοῦ γάμου Ἑρμῆς, τὸ αὐτὸ ποιεῖ, καὶ εἰ μὲν ἐν ἄρσενικῷ Ζῳδίῳ τύχοι ὁ Ἑρμῆς θεωρῶν τὸν κλῆρον, πρὸς ἀρσενικὰς ποιήσει ταῖς μίξεις. ἐὰν δὲ καὶ ἐν θηλυκῷ Ζῳδίῳ εὑρεθῇ ὁ Ἑρμῆς ἐπιβλέπων τὸν κλῆρον τοῦ γάμου, παρὰ φύσιν τὰς μίξεις πρὸς γυναῖκας ἔξει. ἐὰν τὸν οἰκοδεσπότην τοῦ κλήρου τῶν ἀδελφῶν εὕρῃς ἐν τῷ ὡροσκόπῳ, μονογενὴ τὸν τοιοῦτον λέγε εἶναι. ἐὰν ὁ κύριος τοῦ κλήρου τῶν ἀδελφῶν ἐμπέσῃ εἰς δίσμωμον Ζῳδίον, λέγε τὸν τοιοῦτον καὶ ἀπὸ ἄλλου ἀνδρὸς ἢ ἀπὸ ἄλλης μητρὸς ἄλλους ἀδελφοὺς ἔχειν· ὡς δὲ ἐγὼ δοκῶ οἷον ἐὰν ὁ κλῆρος καὶ ὁ κύριος αὐτοῦ ἐμπέσῃσιν ἐν θηλυκῷ Ζῳδίῳ, ἀπὸ ἄλλης μητρὸς λέγε τὸν ἀδελφὸν· εἰ δὲ ἐν ἄρσενικῷ Ζῳδίῳ, ἀπὸ ἄλλου πατρὸς. ἐὰν ὁ κλῆρος τῆς τύχης ἐμπέσῃ ἐν ἄρσενικῷ Ζῳδίῳ, τὸν πατέρα προαιρεῖ, ἐν δὲ θηλυκῷ Ζῳδίῳ, τὴν μητέρα, καθώς Δωρόθεος. ἐὰν ἐπὶ τὸν κλῆρον τοῦ πατρὸς πρῶτος ὁ Κρόνος τὴν ἀκτίνα βάλῃ ἢ κατὰ σχῆμα ἢ κατὰ παρέμβασιν πρῶτον θεωρήσῃ τὸν κλῆρον τοῦ πατρὸς, προαιρεῖ τὸν πατέρα· εἰ δὲ ὁμοίως τὸν κλῆρον τῆς μητρὸς θεωρήσῃ, τὴν μητέρα προαιρεῖ· ἐὰν τὸν κλῆρον τοῦ πατρὸς ἢ τῆς μητρὸς κακοποιὸς θεωρήσῃ, ἐκεῖνον προαιρεῖσθαι λέγει.

<49>. Περὶ τῶν τελείων καὶ ἐλαχίστων ἐτῶν.

Ἡλίου <τέλεια> ἔτη ρκʹ, τὸ δωδεκάτον ἔτη ιʹ· Σελήνης ρηʹ, τὸ δωδέκατον θʹ· Κρόνου νζʹ, τὸ δωδέκατον δʹ Σθʹ· Διὸς οθʹ, τὸ δωδέκατον ςʹ Σιβʹ. Ἄρεως ἔτη εξʹ, τὸ δωδέκατον εςʹ· Ἀφροδίτης πβʹ, τὸ δωδέκατον ζʹ ζγʹ· Ἑρμοῦ οςʹ, τὸ δωδέκατον ςʹ γʹ. Ἡλίου <ἐλάχιστα> ἔτη ιθʹ, τὸ δωδέκατον μῆνες ιθʹ. Σελήνης ἔτη κεʹ, τὸ δωδέκατον βʹ ιβʹ, Κρόνου ἔτη λʹ, ...