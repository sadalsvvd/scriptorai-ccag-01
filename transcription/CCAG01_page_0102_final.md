Καὶ ὃς ἂν ἀστήρ, τοιοῦτον καὶ τὸν ὑποδεξάμενον ἐρούμεν· ἐὰν ἀστήρ ἐν τῷ ἰδίῳ οἴκῳ, ἐν τῷ ὑποτείχῳ μεσουρανήματι ἐπίδη, ἐκ τινος τόπου πρὸς οἰκειακὸν ἔσται ἀνηγεγμένον· ἐὰν ἀλλότριον οἰκητήριον εἰς τὸ διάμετρον, πρὸς ἐξωτικὸν γείτονα ἀπενηγέθαι λέγε. ἐὰν δὲ ἀστήρ ἐν τῷ ἰδίῳ οἴκῳ ὢν καὶ ἕτερος μετ’ αὐτοῦ γένηται, ἔριν καὶ φιλονεικίαν περὶ αὐτοὺς ἔσεσθαι λέγε, τοῦ ἀπολωλότος πρὸς τὸν ἔχοντα καὶ τὸν κλέψαντα· ἐὰν Ἥλιος ἢ Σελήνη τούτους τοὺς ἀστέρας ἐπίδωσιν, ἐπὶ <τὸ> μηνύσεσθαι τὸ πρᾶγμα ἐλεύσεται. ἐὰν ἐν τῷ μεσουρανοῦντι Ζωδίῳ οἱ ἀστέρες γένωνται ἐν τῇ ἰδίᾳ οἰκίᾳ, τὸν κύριον τοῦ ἀπολωλότος ἐρεῖς ἀποβεβληκέναι, ἐν ἀλλοτρίᾳ, παρακαταθεῖναι τῷ ἀλλοτρίῳ. Σελήνην οὐ μόνον πρὸς τὰς κλοπᾶς παρατηρεῖν δεῖ, ἀλλὰ καὶ πρὸς πᾶν πρᾶγμα· προστιθεῖσα γὰρ τῷ φωτὶ καὶ τοῖς ἀριθμοῖς αὐξομένη, ἢ καινὸν ἢ πολύτιμον τὸ ἀπολλύμενον ἐρεῖς· ἐὰν δὲ τῷ φωτὶ καὶ τοῖς ἀριθμοῖς μειουμένη, οὐ πολυτελές καὶ κεχρειωμένον, οὐ καινόν. ὁ Ἥλιος καὶ ἡ Σελήνη τὸν ὡροσκόπον ὁρῶντες, οἴκοθεν τὸν κλέπτην σημαιοῦσιν· εἰ δὲ τῶν β΄ φωτῶν τὸ ἓν τὸν ὡροσκόπον βλέπῃ, τὸ δὲ ἕτερον οὐ βλέπῃ, ἔξωθεν μὲν εἴσοδος δέ· ἐὰν δὲ ὁ Ἥλιος καὶ ἡ Σελήνη μὴ θεωρῶσι τὸν ὡροσκόπον, ἀλλότριος ἐστὶν ὁ κλέπτης. οἱ δὲ ἀστέρες τὰς μορφὰς καὶ τὰς ἰδέας τῶν κλεπτῶν σημαίνουσιν· πρῶτος <Ρ> ὁ ἐν τῷ δυτικῷ· ἐὰν δὲ μηδεὶς ἐν αὐτῷ παρῇ, ὁ ἐν τῷ θ΄· εἰ δὲ μή, ὁ ἐν τῷ ιβ΄. Ζήτει πρὸς τίνα ποιεῖται ἡ Σελήνη τὴν συναφήν, καὶ πρὸς αὐτὸν καὶ τὴν φάσιν αὐτῆς εὑρήσεις αὐτὸν ὅμοιον· εἰ δὲ μηδὲ τοῦτο οὕτω συμφωνήσῃ, βλέπε τίς τῶν ἀστέρων πρὸ ζ΄ ἡμερῶν τῆς ἀπωλείας ἀπὸ Ζωδίου εἰς ἕτερον Ζῴδιον μετήλθεν, καὶ πρὸς τὴν φύσιν καὶ τὴν φάσιν καὶ τὴν ἰδέαν αὐτοῦ τὸν κλέπτην ἀποκρίνου. τῷ δὲ τὸν κλέπτην σημαίνουτι ἀστῆρι ἢ τόπῳ, εἰ μαρτυρῇ ἀγαθοποιός, ἐλεύθερον σημαίνει, κακοποιὸς δέ, δοῦλον ἢ δουλικὴν ὑπόκρισιν ποιοῦντα. Ἀφροδίτη λαχοῦσα τὸν τοῦ κλέψαντος τόπον, θῆλειαν σημαίνει τὴν κλέψασαν. συγκρίνειν δὲ δεῖ καὶ τὰς φάσεις καὶ τὰς ἡλικίας· ἡ γὰρ ἔξω ἀνατολή σημαίνει παῖδας, ἡ δὲ ὕπαυγος σημαίνει <Ρ> τὸ γῆρας· στηριγμὸς πρῶτος καὶ ἀκρόνυχος, μεσήλικας, στηριγμὸς δεύτερος καὶ κρύψις, τὰ μετὰ τὴν μέσην ἡλικίαν. Συναριθμοῦν οὖν ἅπαντα κατὰ τὰς φάσεις· ἀκριβῶς εὑρήσεις τὰς ἔξεις καὶ τὰς ἡλικίας· οἷον, ἐὰν Κρόνος τύχῃ εἰς τὸν τοῦ κλέπτοντος τόπον ἔξω ἀνατολικός, οὔτε παῖδας οὔτε γέροντας, ἀλλὰ μεσήλικας· Ἑρμῆς ἑσπέριος ἀνατολικὸς, νέους, παῖδας· Ἀφροδίτη ἑσπερία ἀνατολική, κόρας· Ἑρμῆς ὑπὸ δύσιν <τοῦ Ἡλίου>, μέσους <ἄνδρας>· Ἀφροδίτη ὑπὸ δύσιν τοῦ Ἡλίου, μέσας γυναῖκας· οἱ ἀνατολικοὶ δυτικοί, νέους σημαίνουσιν· ὑπὸ δὲ κρύψιν...