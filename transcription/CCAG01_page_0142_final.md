ἡγεμὼν τοῦ σύμπαντος κόσμου καθεστώς, πάντων καθηγούμενος καὶ πάντων ὢν γενεσιάρχης· καὶ πάντα μὲν τὰ ζῷα γεννᾷ, ταῦτα δὲ αὐτὸς πάλιν φθείρει, καὶ τοὺς καρποὺς πεπαίνει καὶ πάλιν ξηραίνει.

Ὁ δὲ τῆς Ἀφροδίτης ἀστήρ κεῖται ὑπὸ τὴν τοῦ ἡλίου ζώνην μετὰ τὴν τοῦ Ἑρμοῦ, ἐν εὔκρατῳ ἀέρι, τῇ φύσει ὢν καθύγρος καὶ εὔκρατος καὶ θηλύτροπος, σπορᾶς τε καὶ ἀνατροφῆς αἴτιος· ἔχων γὰρ τὴν ἀπὸ τοῦ ἡλίου μετάδοσιν τῆς θερμότητος καὶ τινος ὑγρότητος ἐκ τοῦ Ἑρμοῦ μεταλαμβάνων, εὔκρατος καθεστῆκεν, ἀεὶ συνὼν τῷ ἡλίῳ, καὶ ποτε μὲν προπορευόμενος αὐτοῦ, ποτε δὲ ἐπόμενος· ἐν μὲν οὖν τοῖς συμπαθέσιν αὐτῷ ζωδίοις τυχὼν καὶ δορυφοροῦν τὸν ἥλιον, καθίστησι τὸν ἀέρα καὶ τὴν θάλασσαν εὐδιεινὴν καὶ τὰ ἐπὶ γῆς πάντα αὔξει καὶ τρέφει καὶ τελειοῖ, καὶ τοῖς ζῴοις τὰς ψυχὰς ῥωμαλείας ἐργάζεται, ἀνδρείας τε καὶ γαληνᾶς καὶ εὐρώστους ποιοῦν, ἀνήνεμόν τε τὸν ἀέρα καὶ εὔδιον καθιστῶν, καὶ τὰς ἐκχύσεις τῶν ὑδάτων εὔκαιρους καὶ ἀβλαβεῖς ποιούμενος· ἐν δὲ τοῖς ἀσυμπαθέσι ζωδίοις τυχὼν τὸν ἀέρα καθίστησι νοσερὸν καὶ ὀλέθριον καὶ πνευματώδη· μάλιστα <δὲ> τοῦ ἡλίου ἀφιστάμενος καὶ στηρίζων καὶ τὴν θάλασσαν ταραχώδη ποιεῖ καὶ τοὺς καρποὺς πάντας καταβλάπτει καὶ τὰ ζῷα νοσοποιεῖ.

Ὁ δὲ τοῦ Ἑρμοῦ ἀστήρ κεῖται ὑπὸ τὴν τῆς Ἀφροδίτης ζώνην, μετὰ τὴν τῆς Σελήνης, σύνεγγυς ὢν τῇ γῇ, ἐν παχυμερσετέρῳ καὶ πνευματώδει καὶ καθύγρῳ ἀέρι, τῇ φύσει πνευματώδης ὢν καὶ αὐτός· τὴν γὰρ ἀπὸ τῆς Ἀφροδίτης μεταλαμβάνων μετάδοσιν καὶ τὴν ἀπὸ Σελήνης ἀνάδοσιν πνευματώδης καθεστήκεν, συμπεριπολῶν ἀεὶ τῷ ἡλίῳ, καὶ ποτε μὲν προπορευόμενος αὐτοῦ, ποτε δὲ ἐπόμενος ὡς βασιλεῖ ὑπηρέτης ἢ ὑπατηλεύς ἢ προχειροφόρος ἐπὶ τοῦ λαοῦ καὶ τῶν οἰκονομιῶν τεταγμένος· τυχὼν δὲ ἐν τοῖς ἀσυμπαθέσιν αὐτῷ ζωδίοις καὶ δορυφοροῦν τὸν ἥλιον ταράσσει τὸν ἀέρα, ποιῶν βροντὰς καὶ ἀστραπάς καὶ γνόφους καὶ πνευμάτων αἰφνιδίων συστάσεις καὶ κονιορτοὺς καὶ λαίλαπας καὶ χειμῶνας καὶ κεραυνούς καὶ πρηστήρας καὶ χαλάζας καὶ σεισμούς· ὑπὸ δὲ τὰς αὐγὰς τοῦ ἡλίου περιειλούμενος καὶ κρυπτόμενος ποικίλας καὶ ἀκαταστάτους ποιεῖ τὰς τοῦ ἀέρος καταστάσεις, τήν τε θάλασσαν ἐκταράσσων καὶ τοὺς τῆς γῆς καρποὺς φθείρων καὶ τὰ ζῷα νοσοποιῶν· ἐν δὲ τοῖς συμπαθέσι ζωδίοις τυχὼν τὸν ἀέρα εὔκρατον καὶ τὴν θάλασσαν εὔδιον καθιστῇ καὶ πάντα αὔξει, τρέφει, τελειοῖ, καὶ τοῖς ζῴοις τὰς ψυχὰς ῥωμαλείας ἐναρμόζει.

2. ἀπάντων ὢν γεννητικός· κ π. (οπη. μὲν) τ. ζ. γ. καὶ διατηρεῖ, δὲ αὐτὸς καὶ διαφθείρει Α. 5 ἀέρι εὔκρ. κείμενος Α. 7 μετ. τῆς θερμότητος καὶ τὴν ἀπὸ Ἑ. ἀνάδοσιν μ. καθύγρος καὶ εὖκρ. Α. 10 αὐτὸν Α. 11 εὔδιον Α. τῆς τῆς Α. αὔξει, τρέφει, τελειοῖ Α. 12 ἐναρμόζει Α. 13 εὐρωστίας Α. ἀνήνεμον 14 καθιστῶν οπη. Β. 15 ποιούμενος] καθιστῶν Β. τυχὼν οπη. Α. 16–17 μάλιστα... στηρίζων οπη. Β. ἀφισταμένου Α, correxi. 31 τοὺς ἐπὶ γῆς Β. 33 νοσυθὴ ποιῶν Β. ἀσυμπ. ζ. δορυφοροῦν τὸν ἥλιον τὸν ἀέρα Α. εὔκρατον ποιῶν Β. 34 εὐδιεινήν Β. καὶ τρ. καὶ τελ. Β. 35 ῥωμαλείας Α. ἐργάζεται Β.